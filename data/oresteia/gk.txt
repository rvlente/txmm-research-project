Ik vraag de goden om verlossing, uit dit lijden,
een wacht die een jaar lang duurt. Liggend op het huis
van Atreus' zonen, als een hond in een hoek van het dak,
heb ik de nachtelijke optocht van de sterren doorgrond
en wie de winter en de zomer aan het mensdom brengen:
de stralende vorsten die schitteren aan de hemel.
Ook nu houd ik wacht voor het lichtende teken,
de glans van vuur die uit Troje bericht brengt,
het sein van de val, want zo heerst het hoopvolle
hart van een vrouw met mannengedachten.
Wanneer ik dit vochtige bed, verdwaald in de nacht, heb bezet,
dat bij míj niet door dromen bezocht wordt
— want Angst en niet Slaap staat hier aan mijn zij,
dat ik mijn oogleden al te vast sluit — en als ik wil neuriën
of zingen om zo de slaap met een lied te bezweren,
dan huil ik steeds kreunend om het leed van dit huis
dat niet zoals vroeger voortreffelijk beheerd wordt.
Als de gelukkige verlossing uit mijn lijden nu eens kwam
en het goede nieuws verscheen: een vuur in het duister!

O welkom, schijnsel in de nacht dat daglicht
aankondigt en overal in Argos het zingen en dansen
van koren om deze gebeurtenis te vieren. Hoera, hoera.
Agamemnons vrouw geef ik luid het teken om snel
uit haar bed te verrijzen, in huis voor dit licht een jubelend
gejuich aan te heffen, nu het heldere houtvuur bericht
dat de vesting van Troje inderdaad is genomen.
Zelf zal ik hier een eigen voorspel dansen,
want mijn meesters geluk zal ík omzetten in winst,
nu ik met m'n vuurwacht hier drie zessen heb gegooid.
In elk geval hoop ik de dierbare hand van de heer
van het huis bij zijn terugkomst te drukken.
Ik zwijg over de rest, een grote os is op mijn tong gestapt.
Het huis zou, als het een stem kreeg, wel heel duidelijk
spreken, maar ík zorg dat mijn woorden, bedoeld
voor wie het weet, voor wie het niet weet duister blijven.

Tien jaren zijn verstreken
sinds Priamos' machtige tegenpartij,
Menelaos en vorst Agamemnon,
door Zeus met twee skepters, twee tronen geëerd,
het sterke span van Atreus' zonen,
met Argos' vloot van Buizend schepen,
gesteund door soldaten,
het anker lichtte uit dit land,
luid en fel om oorlog krijsend, als gieren
die in buitensporig verdriet om hun jongen
hoog boven het nest kringen draaien,
roeiend met de riemslag van hun vleugels,
nu het zware waken bij het bed van hun broed
vergeefs is geweest.
Hoog daarboven hoort een Apollo, of Pan of Zeus,
de schelle, jankende roofvogelschreeuw
van zijn buren en stuurt de overtreders
als straf na de daad
de Geest van de Wraak.

Zo stuurt de machtigste god,
Zeus Die Gastvrijheid Beschermt,
de zonen van Atreus naar Paris
en vanwege een manzieke vrouw
brengt hij Trojanen, en Grieken niet minder,
een eindeloze, uitputtende worsteling
die knieën in het stof drukt
en schachten versplintert,
voordat het feest kan beginnen.
Maar alles is zoals het is
en gaat zijn voorbestemde gang.
Geen brandoffer, geen plenging
van gaven zonder vuur
zal onwrikbare woede bezweren.

En wij, waardeloos door ons oude vlees,
bij de opmars van toen thuisgebleven,
wij wachten, en steunend op stokken
voeren we een kracht als van kinderen mee,
want het jeugdige merg dat in de borst opspringt,
lijkt op het oude: de oorlogsgod heeft er geen plaats.
De grijsaard, wiens blad al verdort,
zoekt op drie benen dwalend zijn weg,
even zwak als een kind:
een droom die bij daglicht verschijnt.

En u, Tyndareos' dochter, vorstin Klytaimestra
— wat is er gaande, wat is er gebeurd?
Welk nieuws hebt u vernomen,
door welk bericht overtuigd
laat u overal brandoffers brengen?
Voor alle goden die in de stad wonen,
de hemelse en de aardse,
die bij de deuren en die op het marktplein,
gloeien geschenken op de altaren.
Overal schieten de vlammen hemelhoog op,
door de zuivere, zachte overreding
van reine olie betoverd,
vocht uit het hart van het paleis.
Zeg ons hiervan wat u kunt, wat u mag,
wees zo goed en verlos ons van deze beklemming
die nu soms sombere gedachten ingeeft,
maar dan rijst door uw offers weer hoop
die het verdriet verdrijft
dat vreet aan ons hart
met nooit verzadigde zorgen.

Mij is het gegeven tespreken
van het gunstige teken van macht
bij het vertrek van de jonge soldaten
— een leven geschapen voor zingen en dansen
geeft mij nog steeds door gods wil
de kracht voor meeslepende taal —
hoe Hellas' macht op twee tronen,
het eenparig gezag
over Griekenlands jeugdige kracht,
met de wrekende lans in de hand
door de onstuimige vogel
naar Trojes grond wordt gestuurd,
door de roofvogelvorft,
aan vorsten van schepen verschenen,
de donkere en daarachter de witte,
dicht bij het dak aan de kant
van de hand die zwaait met de speer,
op een overal zichtbare zitplaats vretend
aan het lijf van een haas,
hoogzwanger van jong
en gestuit in haar laatste ren.
Zeg wee o wee,
maar het goede moet winnen.

De trouwe legerwaarzegger die zag
hoe Atreus' beide krijgshaftige zonen
verschilden van aard, herkende
in de hazenverslinders de oorlogsleiders
en duidde het voorteken zo:
'Uiteindelijk zal deze tocht
de stad van Priamos nernen,
en al het vee voor de muur,
de rijkdom van het volk,
wordt door het lot gewelddadig vernietigd.
Alleen, laat goddelijke wrevel
geen schaduw werpen
op het machtige bit,
voor Trojes bek uit een leger gesmeed.
Want vol meelij gruwt Artemis, zuivere maagd,
van haar vaders gevleugelde jagers
die het arme wegduikende wezen
met jongen en al
nog voordat zij baarde
als slachtoffer hadden verslonden.
Zij haat dat adelaarsmaal.'
Zeg wee o wee,
maar het goede moet winnen.

'Al gaat uw hart uit, goede godin,
naar donzige welpen van woeste leeuwen,
al geniet u bij alle dieren in het veld
van het jong dat verlangt naar de borst,
wil toch volvoeren wat hier wordt voorspeld
door gunstige, maar beladen tekens.
Ook Paian roep ik, de God Die Geneest.
Laat zij de Grieken geen tegenwind zenden
die het varen belemmert,
de schepen eindeloos vasthoudt,
in het streven naar een tweede offer,
wetteloos en zonder feestmaal,
geschapen voor het zaaien van twist,
zonder ontzag voor de man.
Want een gruwelijke demon,
die telkens de kop weer opsteekt,
wacht en waakt bedrieglijk in huis,
de wrok die nooit iets vergeet
en de kinderen wreekt.'
Donderend verkondigde Kalchas
naast grote successen
uit vogeltekens bij de opmars
zo'n noodlot voor het koninklijk huis.
Daarbij past de klank van wee o wee,
maar het goede moet winnen.

Zeus, wie hij ook is,
als het hem behaagt zo te heten
noem ik hem zo.
Niets vergelijkbaars weet ik te vinden
als ik alles afweeg,
niets dan Zeus,
wanneer ik de zinloze last
echt uit mijn geest wil verdrijven.

Niet Ouranos, vroeger zo machtig,
wiens borst van overmoed zwol
bij elk soort gevecht.
Dat hij ooit bestond is vergeten.
Ook Kronos die later lewam
werd door zijn Meester gevloerd
en verdween.
Wie Zeus' overwinning
geestdriftig toejuicht,
zal het nooit aan inzicht ontbreken.

Zeus, die de mensheid
de weg wees naar wijsheid
en 'lering door lijden' liet gelden.
Er druipt in de slaap door het hart
een pijn die het leed niet vergeet,
Ook ongewild komt bezinning.
Genade van goden, op trotse tronen
gezeten, is soms gewelddadig.

Zo maakte toen de oudsteleider
van Griekenlands vloot
de ziener geen verwijt,
hij boog voor het lot dat hem sloeg
toen de Griekse krijgsmacht
geplaagd werd door een wind
die de vaart belette,
de vaten leegde
aan de kust die uitziet op Chalkis,
waar het water bij Aulis terugbruist,

en storm vande Strymon gekomen
met hopeloos nietsdoen,
honger en hachelijk ankeren
de mensen van slag bracht,
schepen en kabels niet spaarde
en door telkens de tijd te verlengen
de bloem van Argos door uitputting brak.
Een middel nog erger dan kwellende storm
schreeuwde de waarzegger de aanvoerders toe,
op Artemis wijzend,
zodat Atreus' zonen
terwijl ze op de grond sloegen met hun staf
hun tranen niet konden bedwingen.

Met luider stem sprak de oudste vorst
'Zwaar is mijn lot als ik niet gehoorzaam,
zwaar ook, wanneer ik een kind doorboor,
een schat, een juweel in mijn huis,
en als vader bij het altaar
mijn handen besmeur
met stromen meisjesbloed,
Wat is daarbij zonder ellende?
Hoe kan ik de vloot verlaten,
als bondgenoot falen?
Een offer dat de wind bedwingt,
de slachting van een meisje,
ze mogen het razend van woede verlangen.
O, laat het goed zijn.'

Toen hij zijn hoofd in de strop
van het lot had gestoken,
de wind van zijn geest
goddeloos was gedraaid,
besmet en bezoedeld,
van toen af besloot hij
de ergste gedachten te denken.
Een mens raakt op drift
door de schandelijk wikkende, ellendige
waanzin waarmee al het lijden begint.
In elk geval deinsde hij niet
voor het offer terug
van zijn dochter,
als steun voor een oorlog
die een vrouw moest wreken,
als voorspel bij het feest van de vloot.

En het smeken en roepen van 'vader',
het meisjesleven woog niets
voor de oorlogszuchtige leiders.
De vader bad
en beduidde zijn helpers
om het kind dat zich vurig,
voorovergebogen,
op zijn gewaad had gestort,
als een geit boven het altaar te houden,
hoog in de lucht opgetild,
en door een wacht
voor haar prachtige lippen
de klanken te smoren
die een vloek voor zijn huis zouden zijn,

met gewelden destomme
kracht van een bit.
Met een glans van saffraan
gleed haar jurk op de grond,
elke offeraar trof ze uit haar ogen
met pijlen die meelijden vroegen,
schitterend als op een wandschildering,
vol verlangen hen aan te spreken,
want zij had zo vaak
in haar vaders zaal
bij rijkgedekte tafels gezongen,
aan het eind van het maal
had de zuivere stem van de maagd
voor haar dierbare vader
lief en eerbiedig
bij het lied om de zegen geklonken.

Ik zag niet en zeg niet
wat daarna gebeurde,
maar Kalchas' kunde
bereikte haar doel.
De weegschaal van het recht
wijst voor sommigen aan
dat zij leren door lijden,
Wat nu gaat komen
— als het gebeurt zul je het horen.
Vergeet het daarvóór,
anders huil je te vroeg.
Het komt duidelijk genoeg
als de dageraad straalt,
Ach, als wat volgt
nu maar goed zal verlopen,
zoals deze schutsmuur het wil,
de enige die het oude Argos bewaakt.

Ik kom uw macht respect betuigen, Klytaimestra.
Men dient de vrouw van een regerend vorst te eren
wanneer de troon niet meer bezet is door de man.
Ik zou graag horen of u iets vernomen hebt, gunstig of niet,
waardoor u deze offers brengt die op goed nieuws doen hopen.
Maar ik neem het u niet kwalijk als u zwijgt.

De dageraad mag dan, zoals het spreekwoord zegt,
met goed nieuws uit haar moeder nacht verschijnen,
de vreugde die u horen zult gaat alle hoop te boven.
De stad van Priamos is door de Grieken ingenomen.

Wat zegt u? Uw woorden zijn me uit ongeloof ontgaan.

Dat Troje van de Grieken is. En? Ben ik duidelijk?

Er rijst in mij een vreugde die om tranen roept.

Ja, uw blik zegt mij dat u het goed bedoelt.

Vanwaar uw zekerheid? Hebt u hiervoor bewijzen?

Ja, natuurlijk. Of een god moest mij bedriegen.

Gaat u soms lichtgelovig op een droombeeld af?

Ik zal nooit aanvaarden wat een sluimerende geest bedenkt,

Gaf een loos gerucht dan voedsel aan uw hoop?

U spot met mijn verstand alsof ik een klein kind ben.

Maar sinds wanneer is de stad dan verwoest?

In deze nacht, zeg ik, waaruit nu dit licht wordt geboren.

En wie kon u zo snel met dat bericht bereiken?

Hefaistos. Die zond van de Ida een stralende gloed.
Signaal stuurde signaal hierheen, een renbode van vuur.
De Ida naar de Hermespiek op Lemnos. Als derde ving
Zeus' steile Athostop de grote fakkel van het eiland op.
Een kolossale stapel pijnboomhout waardoor het baken
op zijn vreugdevolle reis de open zee kon overbruggen
gaf zijn gloed met gouden glans als een zon
door aan Makistos' uitkijkposten, en zonder aarzeling,
niet onnadenkend overmand door slaap vervulden zij
hun boderol. Ver weg bij Euripos' stromen gekomen,
geven de stralen van het houtvuur Messapions wachters
het sein. Die weerkaatsten het licht en stuurden het verder,
door een massa oude hei in brand te steken.
Het krachtige baken, nog steeds niet gedoofd,
sprong over Asopos' vlakte als een stralende maan
naar Kithairons piek en wekte opnieuw een aflossing
voor het vuurbericht. Het licht, uit de verte gezonden,
werd door de wacht niet verwaarloosd: ze brandden meer
dan hun was opgedragen. Een lichtflits schoot
over de glinsterende baai en bracht op de Aigiplanktosberg
het bevel de wet van het vuur te volgen. Men zendt,
met ongeremde felheid stokend, een vlammenboog zo groot
dat hij de kaap die Sarons zeestraat overziet passeert
en verder vlamt. Toen sloeg hij in, toen had hij
de Arachnaiontop bereikt, de uitkijkpost die grenst
aan deze stad, en daarna slaat dit licht dat recht
van Ida's vuur afstamt in het dak van Atreus' zonen hier.
Zo waren dus de etappes van mijn fakkelrace,
de een door de ander opgevolgd en aangevuld,
en winnaar is wie het eerst én wie het laatst
gerend heeft. Dit afgesproken teken noem ik u,
dat mij uit Troje door mijn man is doorgegeven.

Mevrouw, ik zal zo dadelijk bidden tot de goden,
maar dit verhaal zou ik graag, zoals u het nu vertelt,
nog één keer horen en bewonderen, van begin tot eind.

Troje is vandaag in Griekse handen. In de stad klinkt
stellig een geschreeuw dat zich niet mengen laat.
Azijn en olie, in dezelfde kom gegoten, scheiden zich,
je kunt niet zeggen dat ze als vrienden samengaan.
Zo zijn ook van verliezers en veroveraars apart
geluiden van een dubbel lot te horen: de eersten,
over het lichaam van hun mannen en hun broers gebogen,
kinderen over ouders die hen voedden, bejammeren
uit een keel, niet langer vrij, de dood van hun geliefden.
De anderen voert het zwoegend nachtelijk zwerven na de strijd
vol honger naar een ontbijt met wat de stad hun biedt,
niet ordelijk op een teken, maar volgens het lot dat elk
toevallig heeft getrokken. Eindelijk wonen zij dan
in Trojes veroverde huizen, verlost van vocht en vorst
in de open lucht. Als in de hemel, zullen zij, zonder te waken,
de hele nacht door slapen. Wanneer ze dan de goden
van het bezette land en de heilige tempels ontzien,
kunnen ze als overwinnaars zelf nooit overwonnen worden.
Als de begeerte het leger maar niet aangrijpt te verwoesten
wat gespaard moet blijven, bezwijkend voor de lust tot winst.
Veilige terugkeer naar huis is nu nodig: de andere
helft van de renbaan tot aan het startpunt te ronden.
Maar ook als het leger thuiskomt zonder schuld
jegens de goden, kan het lijden van de doden nog
ontwaakt zijn, als al geen onverwachte rampen voorvallen.
Bedenk, het is een vrouw van wie u zoiets hoort.
Als het goede maar ondubbelzinnig de zege behaalt,
er is zoveel moois waarvan ik zou willen genieten.

Mevrouw, u spreekt hier woorden naar mijn hart,
als een verstandig man. Nu ik uw betrouwbare bewijzen
heb gehoord, maak ik me klaar om de goden te prijzen.
Ons is een gunst bewezen die tegen het lijden opweegt.

O koning Zeus en dierbare Nacht,
eigenares van grote pracht,
u die over Trojes torens
een net uitwierp zo dicht
dat geen mens, zelfs geen kind
aan de grote fuik
voor de slaven ontkwam:
aan de ramp die iedereen ving.
Ik buig mij voor Zeus,
de machtige God Van Gastvrijheid
die dit heeft bereikt
en zijn boog al die tijd
op Paris gericht hield,
zodat zijn pijl
niet vóór het doel
of voorbij de sterren
zinloos zou inslaan.

'Zeus sloeg toe' kan men zeggen,
dat spoor is tenminste te vinden.
Wat hij beslist voert hij uit.
Een god, zei iemand,
verwaardigt zich niet
om op mensen te letten
die ongerepte schoonheid vertrappen:
goddeloze taal.
De vloek die op het verbadene rust
is aan de kinderen verschenen
waar huizen die baden in weelde
een buitensporige trots uitstralen
die spot met elke norm.
Laat er zonder verdriet
zoveel zijn als volstaat
voor wie goed met verstand is bedeeld,
want iemand die, oververzadigd,
het grootse altaar van het recht
uit de weg heeft getrapt,
vindt in rijkdom
geen fort om te schuilen.

De ellendige Verleiding is te sterk, 
de onweerstaanbare dochter
van raadgever Verblinding.
Geen medicijn kan baten.
Het gebrek blijft niet verborgen
maar valt als een schel schijnend licht
in het oog en net als slecht brons
toont hij door wrijving
en botsing zijn donkere laag.
Hij krijgt dan ook wat hij verdient,
want hij grijpt als een kind
naar een vogel die vliegt
en berokkent zijn land
onverdraaglijk verlies.
Geen god hoort zijn smeken.
Wie zich daarmee inlaat
wordt als een schurk weggevaagd,
zoals Paris, die bij zijn komst
in de woning van Atreus' zonen
de tafel van zijn gastheer schond
door diefstal van zijn vrouw.

Die liet aan haar volk
het gedrang met schilden en lansen,
scheepsuitrusting en troepenbeweging,
en Troje bracht zij
vernieling als bruidsschat,
haastig door de poort verdwenen,
het onduldbare durvend.
Zuchtend zeiden de huisprofeten:
'O, o woning,
woning en vorsten,
o bed en sporen van liefde,
Een zwijgen, eerloos
en zonder verwijt is te zien
van iemand die het liefst
in een hoek zit.
Door het gemis van zijn vrouw overzee
zal het zijn of een schim
in huis heerst.
De gratie van prachtfge beelden
is hem een gruwel
omdat in de leegte van de ogen
elke liefde ontbreekt.

Treurige droomgestalten verschijnen,
gedachten vol loze vreugde.
Zodra je iets moois denkt te zien
is het beeld door je handen
geglipt en verdwenen,
het volgt in een oogwenk
het gevleugelde pad van de slaap.”
Zo is het verdriet
bij de haard in de woning
en het wordt nog veel erger:
overal waar in het Griekse land
de troepen zijn uitgerukt,
is in ieders huis een rouwende vrouw
met een radeloos hart te vinden.
Ja, veel dringt door merg en been.
Zij weten wie ze stuurden
maar in plaats van een held
keert in elk huis
een urn met as terug.

De god van de oorlog,
een goud wisselaar
die handelt in lijven
en altijd op het slagveld
de weegschaal bedient,
stuurt vanuit Troje in ruil voor een man
de geliefden het verbrande, trieste,
moeilijk beweenbare schraapsel van as
waarmee hij zijn vaten
nauwkeurig gevuld heeft.
En zij zingen kreunend
de lof van hun man:
de één wist van vechten,
de ander sneuvelde mooi
in de slachting om andermans vrouw.
Dat gromt men in stilte,
een nijdig verdriet belaagt Atreus' zonen
die vechten voor recht.
Weer anderen bezitten daar
rondom de muur in Trojaanse grond
voor hun mooie gestalte
een graf: vijandige aarde
bergt haar bezetter.

Gevaarlijk is het spreken
van burgers vol wrok.
De schuld wordt betaald
met de vloek van het volk.
Mijn peinzen verwacht iets te horen
wat nu door de nacht wordt bedekt,
want nooit verliezen de goden
wie veel heeft gedood uit het oog.
Duistere Geesten van Wraak
maken, uiteindelijk
een man met misdadig geluk
door een terugslag die heel zijn leven vernielt
tot een schim.
In de onzichtbare wereld verdwenen,
ontbreekt hem elk verweer.
Bovenmatige roem is gevaarlijk,
Zeus werpt zijn bliksem naar pieken.
Ik kies voor een geluk
dat de nijd wekt van niemand.
Ik hoef geen stad te verwoesten,
maar hoop dan ook niet, zelf verslagen,
mijn leven in handen van anderen te zien.

Door het goede nieuws van het vuur
verspreidt zich door de stad
een snel gerucht.
Maar of het waar is,
wie zal het weten?
Het komt van de goden
of het is bedrog.

Wie is zo onnozel of hersenloos
om door het nieuwe bericht van de vlam
zijn hart te laten verwarmen om dan
onder een ander verhaal weer te lijden?

Het past bij de vurige aard van een vrouw
om voordat iets duidelijk blijkt
met vreugdebetoon in te stermmen.
Lichtgelovig grijpt vrouwelijk gedrag
in snelle vaart om zich heen,
maar een snelle dood sterft
een mare door vrouwen gemeld.

Al gauw zullen wij weten van de wisselende vlam,
van de lichtgevende fakkels en de vuursignalen,
of ze nu echt waren of dat dit licht, heerlijk
als in een droom verschenen, mijn geest heeft misleid.
Daar zie ik van de kust een bode komen,
overschaduwd door de takken van de olijf.
De zuster van modder die hem vergezelt, het dorstige stof,
bewijst me dat híj niet zonder te spreken
door een licht met hout uit de bergen te ontsteken
een teken zal geven met rook van een vuur.
Nee, met woorden zal hij de vreugde versterken
óf. maar van het tegendeel wil ik niets weten.
Wat goed is begonnen krijgt, naar ik hoop, ook een goed vervolg.

Wie deze stad iets anders toewenst
mag zelf de vruchten plukken van zijn dwaling.

O bodem van mijn vaderland, aarde van Argos,
na tien jaar heb ik u op deze morgen weer bereikt
en wordt na zoveel verscheurde verwachtingen
één hoop vervuld. Nooit heb ik durven vertrouwen
hier op Argos' grond te zullen sterven en bijgezet
te worden in het familiegraf. Nu groet ik u, aarde,
ik groet u, licht van de zon, en Zeus die het land overheerst.
En Heer van Delf, schiet met uw boog geen pijlen meer
naar ons, u bent aan de Skamander hard genoeg geweest,
toon u nu weer een Redder Die Geneest, Heer Apollo.
En goden van het vergaderd volk, ik richt mij tot u allen,
en Hermes, mijn beschermheer, geliefde Heraut,
heilige van de herauten, en u, heroën die ons
hebt gestuurd, ontvang hier genadig het leger terug
dat voor de speer gespaard bleef. O paleis van de vorsten,
dierbare woning, statige zetels en goden gericht naar de zon,
ontvang meer dan ooit met die stralende ogen de vorst,
naar behoren, na zo lange tijd. Want hij komt
en brengt licht in de nacht, voor uen de hele gemeenschap:
koning Agamemnon. Verwelkom hem dus goed, zoals het past
nu hij Troje heeft uitgegraven met de houweel van de wrekende
Zeus waarmee hij haar grond door en door heeft bewerkt.
Verdwenen zijn ze, de altaren en tempels van goden.
Van heel het land is het zaad volledig vernietigd.
Zo'n juk heeft onze koning Troje opgelegd, Atreus'
oudste zoon die als een rijk, gelukkig man is aangekomen
en meer dan wie ookter wereld verering verdient,
want nooit zal Paris— of de stad die mét hem betaalt —
kunnen pochen dat zijn daad zijn lijden overtrof.
Tot straf veroordeeld voor diefstal en roof
heeft hij zijn buit verbeurd en de volledige vernietiging,
met land en al, van het huis van zijn vader geoogst.
Priamos' zonen hebben hun misdaden dubbel geboct.

Welkom, bode van de Grieken uit het leger, u kunt blij zijn.

Ik ben blij. God mag mij laten sterven.

Heeft het verlangen naar uw vaders grond u zo gekweld?

Zo dat de tranen in mijn ogen staan van vreugde.

Dus jullie kenden die verrukkelijke ziekte?

Wat? Die uitdrukking beheers ik niet, leg uit.

De liefde voor een mens die zelf naar jóu verlangt.

Het leger miste het land en het land het leger, bedoelt u?

Zo dat het uit zwaarmoedigheid vaak om u zuchtte,

Vanwaar die sombere stemming over het leger?

Zwijgen is voor mij al lang een middel tegen schade.

Hoezo? Vreesde u bepaalde mensen toen het gezag afwezig was?

Zodat nu zelfs de dood — wat u net zei — heel welkom is.

Ja, het doel is bereikt. Maar het heeft wel lang geduurd.
Aan de ene kant, kun je zeggen, is het goed gegaan,
al is er ook reden tot klagen. Maar wie, behalve
een god, leeft steeds in ongestoord geluk?
Als ik de ontberingen zou noemen, het moeizame bivak,
de smalle doorgangen en schamele matrassen
— wat is er niet geklaagd orndat de dag op zich liet wachten?
En op het land kwam er nog meer afschuwelijks bij.
We sliepen bij de muren van de vijand, moet u weten.
Vanuit de grond en uit de lucht werden we in het veld
door vocht doorweekt, een eindeloze plaag:
de vacht van onze kleren zat vol beesten.
En dan de winter, een waarin de vogels sterven,
wat werd die door de sneeuw van de Ida onverdraaglijk!
Of neem de hitte, als de zee zich 's middags
zonder golven ín een windstil bed te slapen had gelegd.
Waarom daarover treuren? Het lijden is voorbij.
Voorbij is voor de doden zelfs de zorg nooit
weer te zullen opstaan. Waarom tellen hoeveel levens
het gekost heeft? Waarom, als je nog leeft,
treuren om de grillen van het lot? Liever zeg ik
die ellende eens voor al vaarwel. Voor ons, restanten
van het leger van de Grieken, geeft het gewin
de doorslag en het leed weegt daar niet tegenop,
want wij mogen dit zonlicht vol trots laten weten,
terwijl onze roem over de hele wereld vliegt:
'Na de verovering van Troje heeft eens Argos' vloot
deze buit voor de goden in al hun Griekse huizen
vastgespijkerd: schittering uit een ver verleden.'
Wie zoiets hoort moet land en legerleiders prijzen.
En Zeus' genade die dit heeft volbracht
zal worden geëerd. Zo hebt u het hele verhaal.

Uw woorden overtuigen me, ik erken het graag.
Een grijsaard is steeds jong genoeg om nog te leren.

Maar natuurlijk zal dit bericht vooral het huis
en Klytaimestra interesseren, en daarbij mij verrijken.

Allang heb ik van vreugde een juichkreet geslaakt
toen het eerste nachtelijke vuurbericht hier kwam
dat Ilions verovering en verwoesting meldde,
Men zei mij toen verwijtend: 'Vertrouwt u dan
op vuursignalen als u gelooft dat Troje nu vernietigd is?
Echt iets voor een vrouw zo het hoofd te verliezen'
Door die woorden leek het of ik in de war was.
Toch bracht ik offers. Zingende vrouwen slaakten overal
in de stad hun vrome jubelkreten en brachten bij de zetels
van de goden de vlam die de offers verslond geurend tot rust.
En de rest, waarom zou u die nu aan mij vertellen?
Ik zal het hele verhaal van de vorst zelf vernemen.
Nu haast ik me mijn eerbiedwaardige echtgenoot
zo goed ik kan te onthalen bij zijn terugkomst.
Want wat is heerlijker voor een vrouw dan de dag te beleven
waarop ze voor haar man, als god hem uit de oorlog redt,
de poorten opent? Bericht dat aan mijn echtgenoot.
Hij moet onmiddellijk koren, de lieveling van het land.
Laat hem in huis een trouwe vrouw aantreffen
bij zijn terugkeer, zoals hij haar ook achterliet,
een waakhond in zijn woning, voortreffelijk voor hemzelf,
kwaadaardig voor zijn vijanden en verder niets veranderd:
geen zegel heeft zij al die tijd geschonden.
Ook van genot of laakbare geruchten van een andere man
weet ik niet meer dan van het smeden van een zwaard.

Zo'n trotse taal te spreken die vol waarheid is,
misstaat een vrouw van adel niet.

Haar woorden waren zo als u ze nu begrijpt,
een mooi klinkend verhaal voor een goed verstaander.
Maar zeg eens, bode, ik zou graag van Menelaos weten:
is hij veilig teruggekeerd en komt hij met u mee,
de leider van dit land die zo geliefd is?

Ik kan onmogelijk mooie leugens laten horen
waarvan een vriend nog lang de vrucht kan plukken.

Kan dan de waarheid uit uw mond niet gunstig zijn?
Als dat niet samengaat is het lastig te verbergen.

De man is spoorloos uit de Griekse vloot verdwenen,
met schip en al, [k verzin het niet,

Had hij voor ieders oog uit Troje zee gekozen of heeft een storm
die allen samen trof hem bij de schepen weggerukt?

U raakt hier als een scherpschutter de roos
en hebt een grote ramp in het kort verwoord.

Leeft hij dan nog of is hij dood?
Wat zeggen de geruchten onder zeelui?

Dat kan niemand met zekerheid berichten,
behalve Zon die voedt wat op de aarde groeit.

Hoe is dan, zegt u, het noodweer door de woede
van de hemel voor de vloot gekomen en geëindigd?

Een gezegende dag mag niet worden bezoedeld door een tong
die kwaad bericht. Verering van de goden staat hier los van.
Als een bode zijn stad met een somber gezicht
het afschuwelijk verdriet van een verloren leger brengt
en meldt dat heel het volk door één wond is getroffen
die in talloze huizen talloze slachtoffers maakt
met de dubbele zweep waarvan de oorlogsgod houdt,
die vervloekte twee lansen, dat moordende span —
nu, met zo'n vracht van ellende beladen, zou dit
een hymne moeten heten voor de Geesten van de Wraak,
maar als je met goed nieuws van redding en behoud
bij een volk komt dat geniet van zijn geluk
— hoe kan ik gunstige berichten dan met slechte mengen
en het noodweer van de Grieken een gevolg noemen
van goddelijke wraak? Ja, vroegere aartsvijanden
zwoeren samen, vuur en zee, en gaven elkaar
bewijzen van trouw door Argos' arme leger te vernielen.
's Nachts begon de ellende met vreselijke golven.
Thrakische stormen sloegen schepen op elkaar,
andere werden met geweld door de orkaan op de horens
genomen en verdwenex in striemende slagregens spoorloos
in de wervelwind van die kwaadaardige herder.
Toen het stralende licht van de zon opkwam,
stond de Egeïsche Zee voor onze ogen in bloei
door de lijken van Grieken en wrakken van schepen.
Maar wij dus, en ons schip... met ongeschonden romp
heeft iernand ons ontvoerd of vrij gekregen,
een god, geen mens, die het roer in handen nam.
Het lot besloot zich reddend op het schip te zetten
zodat het op de rede niet door de aanstormende
watermassa werd gegrepen en tegen de rotskust geslagen.
Daarna, ontkomen aan de hel op zee, maar in het stralend
daglicht nog niet zeker van ons lot, verwerkten we
bezorgd de nieuwe ramp van het aangetaste leger
dat in stukken werd geslagen. En als iemand van hén
nu nog in leven is zegt hij van óns dat wij zijn omgekomen.
Logisch: wij denken dat voor hen hetzelfde geldt.
Ik wil het beste hopen. Van Menelaos kunt u inderdaad
het eerst en het meest verwachten dat hij is teruggekeerd.
In elk geval, wanneer een zonnestraal hem ergens weet te vinden
waar hij het levenslicht nog ziet, door het ingrijpen
van Zeus die zijn geslacht nog niet volledig wil verwoesten,
dan is er hoop dat hij naar huis terug zal komen.
Meer zeg ik niet, maar wat ik heb gezegd is zeker waar.

Wie heeft haar toch die naam gegeven,
zo volkomen waar?
lemand die wij niet zien,
wiens tong door inzicht in de toekomst
gelukkig werd gestuurd?
Aan haar, de oorlogsbruid,
de omstreden Helena.
Want als een echte helenas, helandros, heleptolis,
als een schepen- en mannen- en stedenbedwinger,
voer ze uit de omhulling
van weelderige weefsels
voor een machtige westenwind weg,
en talloze jagers gewapend met schilden
volgden het onzichtbare spoor van de riemen
en landden op Simoeis' stranden
waar bladeren groeien
door het bloed van de strijd.

Zo is Troje echt 
in de ketens van het huwelijk geslagen
door een wraak die volbrengt
wat zij bedenkt
en die het schenden van de tafel
en het krenken van Zeus
Van De Gastvrije Haard
later verhaalt op wie luid
instemt met het lied voor de bruid,
de hymne van het huwelijk
die het lot de zwagers liet zingen.
Zo leert zij een ander gezang,
Priamos' grijze stad,
een klaaglied vol zware zuchten.
Zij vervloekt Paris' bed
nu ze een leven verduurt
van louter verwoesting en klacht
om het zinloze bloed van haar burgers.

Zo voedt een man in zijn huis
een leeuwejong zonder moedermelk,
dat verlangt naar de borst,
in het voorspel van het leven
nog tam en lief met de kinderen,
voor grijsaards een vreugde.
Veel krijgt het, als baby
in de armen gedragen,
met stralende ogen
kwispelend naar een hand
onder dwang van zijn maag.

Maar de tijd verstrijkt
en dan toont het de aard
van zijn ouders.
In ruil voor de dienst
door zijn voeder bewezen
bereidt het zijn maal ongenood
met een blinde moord op zijn schapen.
Met bloed wordt de woning besmeurd:
radeloos verdriet
voor de mensen in huis,
geweldige schade en overal dood.
Een god heeft gezorgd
dat ze een priester
van het kwaad adopteerden.

Aanvankelijk kwam naar Trojes stad
het gevoel, zou ik zeggen,
van windstille zee,
het vredige beeld van weelde,
een zachte pijl in het oog,
een hartbrekende bloem van begeerte.
Maar de omslag naar het bittere huwelijkseind
werd gebracht door de vreselijke komst,
door het vreselijk gezelschap
— op Priamos' huis afgestormnd
en gezonden door Zeus
Die Gastvrijheid Beschermt —
van de bruid van de tranen,
de Geest van de Wraak.

Een oeroud verhaal
doet op aarde de ronde
dat menselijke voorspoed, eenmaal volgroeid,
zich voortplant, niet kinderloos sterft,
en dat groot geluk een bodemloos leed
voor het nageslacht baart.
Ver van de anderen sta ik
in mijn denken alleen als ik zeg:
één goddeloos vergrijp
verwekt later meer
van de eigen soort,
maar het lot schenkt een huis
dat het recht nooit verdraait
steeds prachtige zonen.

Altijd zal oude hoogmoed, oud geweld
in slechte mensen weer jeugdige
hoogmoed verwekken
als vroeg of laat het uur van het licht,
van de nieuwe geboorte is gekomen,
en daarmee de demon
waartegen geen strijd,
geen oorlog kan baten:
heilloze brutaliteit,
een zwarte vloek in het paleis
die lijkt op zijn ouders.

De godin van het recht
straalt in berookte huizen
en eert het fatsoenlijke leven.
Luxe met goud overdekt
waar de handen vuil zijn
verlaat zij met afgewend hoofd,
op zoek naar zuiverheid, zonder ontzag
voor de macht van de rijken
die met valse lof is gernunt.
En zij stuurt alles,
tot het eind.

Nu dan, koning, verwoester van Troje,
zoon van Atreus, hoe spreek ik u aan,
hoe moet ik u eren
zonder de perken te buiten te gaan
of te kort te schieten in blijken van dank.
Veel mensen verkiezen de schijn
en schenden daarachter het recht.
Meelij te tonen wanneer het iemand slecht gaat,
daartoe is ieder bereid,
maar de steek van het verdriet
dringt niet door tot het hart.
Zo wordt vreugde ook in schijn wel gedeeld,
een gezicht dat niet wil wordt tot lachen gedwongen.
Maar een herder die zijn schapen kent
zal ongetwijfeld bemerken
dat schijnbaar vrolijke mensenogen
vol waterige liefde vleien,
Ik had van u indertijd, toen u een leger
om Helena uitzond —ik zal
het niet verbergen-—een erg lelijk beeld:
iemand die het roer van zijn geest
niet wist te hanteren,
omdat hij een wezen, willens en wetens brutaal,
door stervende mannen liet halen.
Nu echter zeg ik, niet liefdeloos, niet lichtvaardig:
'Lijden schenkt vreugde als het goed is doorstaan.'
Mettertijd zult u wel bij navraag vernemen
wie het land naar behoren
en wie het verkeerd heeft beheerd,

Eerst moet ik Argos en de goden van dit land begroeten
die een aandeel hadden in mijn terugkeer en in de straf
die ik terecht aan Priamos' stad heb voltrokken.
Want luisterend naar pleidooien waarbij niet gesproken werd
maar mannen stierven, wierpen de goden ondubbelzinnig
voor Trojes vernieling hun stem in de bloedige bus,
Bij de urn van de andere partij kwarn wel hoop op een hand,
maar hij werd niet gevuld, Aan de rook is nog duidelijk te zien
dat de stad is gevallen. Stormen van vernieling leven
en haar as, die met haar sterft, straalt een vette walm
van weelde uit. Daarvoor moeten wij de goden eeuwig
dank betuigen, nu eeif ongehoorde roof door ons gewroken is
en ter wille van een vrouw een stad door Argos' kaak
vermalen is, door het paardejong, door het leger
dat zijn schilden draaide, maar met een sprong verscheen,
toen de Pleiaden verdwenen. Een verscheurende leeuw wierp zich
over de muur en likte zich zat aan het bloed van een vorst.
Deze lange inleiding was tot de goden gericht.
Wat uw gevoelens betreft, ik heb onthouden wat ik hoorde
en ik deel uw mening, u hebt mijn instemming.
Weinig mensen is het gegeven om iemand uit hun midden
die succes heeft, zonder jaloezie te respecteren.
Dat kwaadaardige gif dat zich in een hart nestelt
verdubbelt de last voor wie die ziekte heeft opgelopen.
Hij gaat gebukt onder zijn eigen leed en treurt ook
om het geluk dat hij ziet bij zijn buren.
Ik kan uit ervaring spreken: de spiegel van de maatschappij
is mij vertrouwd genoeg, een schimmig beeld van mensen
die de indruk wekken mij heel goed gezind te zijn.
Alleen Odysseus, die toch met tegenzin uitvoer,
bleek aan het juk voor mij een gewillig bijpaard,
of ik hier nu een dode noem of iemand die nog leeft.
Wat verder het land en de goden betreft, wij zullen
alles samen in voltallige vergadering bespreken.
Als iets behoorlijk is geregeld moet besproken worden
hoe dat ook in de toekomst goed kan blijven.
En waar een ingreep ter verbetering nodig is,
proberen wij door uitbranden of door verstandig
snijden de ellende van de ziekte te verjagen.
Nu zal ik het paleis in gaan en bij de haard van het huis
de goden het eerst begroeten. Zij hebben mij ver weg
gestuurd, maar nu weer teruggebracht. Laat de godin
van de zege, nu zij mij gevolgd is, altijd bij me blijven.

Heren, geachte raad van Argos' burgerij,
ik zal niet schromen in uw bijzijn te verklaren
hoezeer het in mijn aard ligt van een man te houden.
Op den duur vergaat een mens de angst. Ik heb het zelf
ervaren en kan zeggen: mijn leven was zwaar,
al die tijd dat hij voor Troje lag. Om te beginnen
is het vreselijk voor een vrouw om zonder man
eenzaam in huis te zitten. Hardnekkige, kwaadaardige
geruchten hoort ze steeds. De een is nauwelijks binnen
of een ander meldt een nieuwe ramp die het leed
nog erger maakt, ze schreeuwen door de woning,
En dan de wonden: als deze man er zoveel heeft gekregen
als in de stroom berichten die het huis bereikte,
heeft hij meer gaten om te tellen dan een net.
En als hij even vaak gestorven was als men het mij vertelde,
dan zou hij, met drie lijven als een tweede Geryon,
pochen dat hij nu van boven — om van eronder
niet te spreken — een driedubbele mantel van aarde
had gekregen, in iedere gestalte eenmaal doodgegaan.
Vanwege die hardnekkige, kwaadaardige geruchten
zijn vaak van boven strikken om mijn hals door anderen
losgemaakt wanneer ik tegen mijn zin was vastgegrepen.
Daarom staat je zoon hier dus niet naast mij,
ons beider pand van trouw, zoals het had behoord:
Orestes. Dat moet je niet verbazen. Hij leeft
in het huis van een bevriend vazal, bij Strofios
in Fokis, die mij steeds een dubbele ramp voorhield,
het gevaar dat jij voor Troje liep en ook de kans
dat met geschreeuw van het volk een opstand
onze raad omver zou werpen, omdat het in de aard
van mensen ligt iemand die valt nog een trap na te geven.
In zo'n excuus steekt nu toch geen bedrog.
En wat mijzelf betreft, de gutsende bron van mijn tranen
is nu wel opgedroogd, er is geen druppel over.
Mijn ogen, laat in slaap, zijn aangetast door het huilen
om de fakkelwacht voor jou, verwaarloosd, telkens weer.
Uit dromen werd ik al door het zacht zoevende gonzen
van een mug gewekt terwijl ik jou zag lijden,
langer dan de tijd waarin ik sliep. Maar nu kan ik,
na alle ellende bevrijd van verdriet, deze man noemen:
een waakhond voor het erf, een reddende stag op het schip,
een stevige zuil onder het hoge dak, een enig kind
voor de vader, land dat onverhoopt opdoemt voor zeelui,
een prachtige dag diewerschijnt na de winter,
voor een dorstige reiziger een stromende bron.
Het is heerlijk geheel aan de nood te ontkomen.
Met zulke benamingen eer ik hem dus. Dat moet ons
gegund zijn na al het leed dat we hebben doorstaan,
Nu dus, mijn lief, stap uit je wagen, maar zet de voet
die Troje heeft verwoest, koning, niet op de grond.
Waar wachten jullie op, slavinnen, aan wie de taak
is opgedragen met kleden het plaveisel te bedekken?
Laat er meteen een pad zijn waar purper is gespreid,
dan kan de godin van het recht hem voorgaan in een huis
dat hij nooit had verwacht. De rest zal ik met een zorg
die nooit voor slaap bezwijkt met behulp van de goden
rechtvaardig regelen, zoals het is voorbestemd.

Dochter van Leda, wachter voor mijn woning, je toespraak
sloot wel aan bij mijn afwezigheid, zo lang weidde je uit,
maar een gepaste lof —dat voorrecht moet van anderen komen.
Ook verder moet je mij niet, zoals een vrouw dat doet,
willen paaien, me niet kruiperig als een barbaar luidkeels
toegalmen of hier met uitgespreide kleden een pad maken
dat aanstoot geeft. Goden hoort men zo te eren.
Als sterveling op bonte pracht te treden is míj onmogelijk
zonder angst. Ik wil geacht worden als mens, niet als een god.
Ook zonder dat ik voeten aan die bonte weefsels afveeg
klinkt mijn roem. Dat een mens zijn verstand niet verliest
is het grootste geschenk van de goden. Je kunt een leven
pas gelukkig noemen als het in aangename welvaart
is geëindigd. Als ik mij altijd zo gedraag, ben ik gerust.

Goed, zeg me dan eens eerlijk wat je hiervan denkt.

Als je maar weet dat ik niet van gedachte verander.

Had je de goden ooit uit angst beloofd dit zo te doen?

Ja, als een kenner mij dit ritueel genoemd had.

En Priamos, dacht je, als hij zoiets bereikt had?

Die had beslist over bonte gewaden gelopen, denk ik.

Stoor je dan niet aan kritiek van de mensen.

Maar de stem van het volk heeft wel veel macht.

Ja, maar wie geen afgunst wekt is niet benijdenswaardig.

Het is niets voor een vrouw om naar strijd te verlangen.

Ach, wie gelukkig is moet ook kunnen verliezen.

O, hecht jij er zo sterk aan dit gevecht te winnen?

Doe wat ik vraag, je gunt me dat succes dan toch vrijwillig?

Goed, als jij dat wilt, laat men dan snel mijn laarzen
uittrekken, dat slaafse schoeisel van de voeten.
Als ik hier nu op het zuivere purper van de goden stap,
laat dan geen nijd van een ver oog mij treffen,
want het is een schande je bezit te ruïneren
door rijke, duurbetaalde weefsels met je voeten te bederven.
Maar genoeg hierover.

Wat deze vrouw betreft, neem jij haar vriendelijk op.
God ziet van ver welwillend neer op milde meesters,
want niemand draagt het slavenjuk uit vrije wil.
En zij, een uitverkoren bloem uit zoveel schatten,
is als geschenk van het leger met mij meegekomen.
Omdat ik ben gedwongen hierbij jouw zin te doen
zal ik de hal van het paleis over purper betreden.

De zee is er toch. En wie laat die ooit drogen?
Hij voedt het kostbaar sap vol purper, telkens vers,
waarin men kleren drenkt. Er is in huis genoeg.
Met gods hulp kunt u, koning, hiervan krijgen,
de woning weet niet van gebrek. Ik zou de goden wel
hebben beloofd talloze kleden te laten vertrappen
als mij dat in orakeltempels opgedragen was
toen ik naar middelen zocht dit leven los te kopen.
Want als de wortel leeft kornt aan het huis ook het blad
dat schaduw biedt wanneer de Hondsster brandt.
Zo is jouw terugkeer aan de huiselijke haard
het teken dat er in de winter warmte komt.
En wanneer Zeus van bittere druiven wijn maakt,
is er dadelijk koelte in de woning
zodra de heer des huizes er zijn intree doet.

Zeus, Zeus Die Alles Volbrengt, vervul mijn gebeden
en draag nu zorg voor wat u gaat volbrengen.

Waarom spookttochsteeds
die angst door mijn hart,
dat overal voortekens ziet?
Ongevraagd, onbeloond
profeteert mijn gezang.
In de zetel van mijn ziel
zit geen sterk vertrouwen
om dit als een duistere droom
af te schudden.
De tijd is vergrijsd
sinds op het zanderig strand
het ankertouw ingehaald werd
toen het leger scheep ging naar Troje.

Ik zie voor mijn ogen
zijn terugkeer
en ben zelf getuige,
maar toch zingt mijn hart zonder harp
uit zichzelf in mijn binnenste
het klaaglijk gezang
van een Wrekende Geest
en mijn hoop mist
het volle vertrouwen.
Nee, het lichaam liegt niet
waar gevoel is voor recht
en het hart zijn kringen
niet vruchteloos draait.
Ik bid dat uit mijn voorgevoel
loze vruchten vallen.

Zelfs de grootste gezondheid
kent nog geen grens
waar bevrediging volgt:
ziekte leunt als buur
tegen dezelfde muur.
Ook kaarsrecht op koers
stoot het menselijk lot
op onzichtbare riffen.
Als vrees voor het verworven bezit
tijdig voldoende ballast uitwerpt,
vergaat het huis niet volledig,
kreunend onder zijn lading,
en zinkt het schip niet.
Want de vele gaven van Zeus,
de jaarlijkse overvloed uit de voren,
vernietigen de hongerplaag.

Maar als eenmaal het donkere
bloed van de dood
voor een man op de grond is vergoten,
wie roept het dan terug
met bezwerend gezang?
Ook de arts die geleerd had
een mens uit de dood op te wekken
werd niet zonder schade
een halt toegeroepen door Zeus.
Als het lot van de een,
zoals god het bepaalt,
niet door andermans lot werd beperkt,
was mijn hart mijn tong vóór
en stortte het dit uit.
Nu gromt het gegriefd in het duister
en koestert geen enkele hoop
ooit tijdig het kluwen
van een koortsige geest
af te winden.

Begeeft u zich ook naar binnen, Kassandra bedoel ik.
Nu Zeus u zonder wrok in het heilig water van dit huis
laat delen en onder alle slaven bij het huisaltaar plaatst,
moet u die wagen verlaten en niet hooghartig zijn.
Zelfs Herakles, zegt men, is eens als slaaf verkocht
en at geduldig knechtenbrood. In elk geval,
wanneer de weegschaal naar zo'n lot is doorgeslagen
mag je blij zijn met een meester die van oudsher rijk is.
Wie het nooit had verwacht en dan goed heeft geoogst,
is hardvochtig voor zijn slaven en heel streng,
bij ons krijgt u een behandeling die normaal is.

Ze sprak tegen u, hoor. Het was duidelijk genoeg.
Gevangen in de netten van het lot, moet u maar doen
wat zij zegt, als u wilt. Maar misschien wilt u wel niet.

Ja, als ze niet, als een zwaluw, een onbekende, vreemde
spraak bezit, moet mijn begrijpelijke taal haar overhalen.

Ga mee. Wat zij daar zegt is op het moment het beste.
Doe wat zij vraagt, verlaat uw zitplaats in de wagen.

Ik kan mijn tijd echt niet langer hier buiten verdoen.
Binnen bij de haard in het hart van het huis staan schapen
voor de slacht klaar bij het vuur. Nooit hadden wij gehoopt
zo'n vreugde te beleven. Als u daarbij wilt zijn,
wacht dan niet langer. En als u soms uit onbegrip
mijn woorden niet kunt vatten, laat dat dan weten
door een uitheems gebaar in plaats van met uw stem.

Het schijnt dat die vrouw een scherpzinnige tolk nodig heeft.
Ze gedraagt zich als een dier dat net gevangen is,

Ach, ze is gek en volgt haar waanideeën. Ze komt ook
uit een stad die net genomen is en weet niet hoe ze het bit
moet dragen, voor haar drift bloedig is uitgeschuimd.
Ik verspil geen woorden meer, ik laat me niet beledigen.

Zelf maak ik me niet kwaad, ik voel eerder medelijden.
Kom nu, arme vrouw, verlaat dat voertuig en draag
vrijwillig het nieuwe juk waarin de nood u dwingt.

O, o, o, ai, aiai, nee.
Apollo, Apollo.

Waarom slaakt u zulke kreten om Apollo?
Hij is geen god die rouwklachten ontvangt.

O, o, o, ai, aiai, nee. 
Apollo, Apollo.

Daar roept ze opnieuw met onzalige kreten de god
wiens taak het niet is bij een weeklacht te helpen.

Apollo, Apollo,
Gids die mij leidt
naar de dood,
want moeiteloos hebt u
me opnieuw vernietigd.

Het is of ze als een orakel haar eigen leed voorspelt.
De kracht van de god werkt door in de geest van een slaaf.

Apollo, Apollo,
Gids die mij leidt
naar de dood.
Ah, waar hebt u mij nu toch gebracht? In wat voor woning?

In die van Atreus' zonen. Als zelfs u dat niet begrijpt,
zeg ik het u. En u zult dat niet loochenen.

Ah, ah.
Nee, in een huis dat god haat,
waar men veel weet van moord
en het vreselijk snijden
in eigen vlees.
Een slachthuis voor mensen, vloeren die baden in bloed.

Het is of die vrouw de neus heeft van een jachthond.
Ze volgt een spoor waarop ze bloed zal vinden.

Want aan die bewijzen hier
hecht ik geloof,
Die baby's,
huilend om slachting,
gebraden vlees, door een vader verslonden.

Ja, wij hadden uw roem als waarzegger echt wel vernomen.
Maar we zijn niet op zoek naar profeten.

O, aiai,
wat wordt er toch beraamd,
wat is dit nieuwe verdriet?
In dit huis wordt een grote, grote misdaad beraamd,
ondraaglijk,

tegen het eigene,
onherstelbaar,
en hulp is ver weg.

Ik weet niets van wat u daar voorspelt.
Dat andere begrijp ik, de stad is er vol van.

O, ellendige vrouw,
is dat dus je doel?
De man die je bed deelt
in bad schoonwassen en dan...
Hoe noem ik het eind?
Snel zal heterzijn.
Daar reikt een hand,
naar een hand uitgestrekt.

Ik begrijp het nog niet. Nu sta ik door die raadsels
hulpeloos voor duistere orakels.

Ai, ai, o nee, o nee,
wat verschijnt daar?
Een soort jachtnet
van de Dood?
Nee, de fuik is de vrouw
die deelt in zijn bed,
deelt in de schuld aan de moord.
De geest van tweespalt
die nooit genoeg krijgt
van het bloed van dit huis
moet jubelen bij een offer
dat steniging verdient.

Wat is dat voor Wrekende Geest die u aanspoort
een lied over het huis aan te heffen?
Ik ben niet gelukkig met uw woorden.

In mijn hart
drong een druppel,
gedrenkt in saffraan,
zoals die aan het eind op het slagveld valt
bij het licht van een ondergaand leven,
en het duister komt snel.

Ah, ah, pas op, pas op,
houd de stier weg
bij de koe.
In een mantel vangt ze hem,
in een tuig met zwarte horens,
en slaat,
hij valt in een vat vol water.
Ik vertel u het verhaal
van een moordenaarskuip.

Ik kan niet beweren een groot kenner van orakels te zijn,
maar dit doet me iets verschrikkelijks vermoeden.

Welk gunstig bericht
wordt een mens
door orakels gezonden?
Met louter ellende
jaagt woordrijke kunst van profeten
hun toehoorders angst aan.

O, o, vreselijk,
het rampzalige eind.
Nu zing ik van mijn eigen lot
en ik vul de beker tot de rand.
Waarvoor heb je mij, ongelukkige vrouw, dan hierheen gebracht?
Toch alleen om mét jou te sterven? Wat anders?

Uw geest is verdwaasd,
door god bezeten,
u zingt om uzelf
een mateloos lied,
als een vogel
die onverzadigbaar roept
en, ach, in haar ongeluk
'Itus, Itus' klaagt,
om haar leven door een ramp
overschaduwd.

O, trof mij maar het lot
van de heldere nachtegaal:
haar schonk een god
een omhulsel van veren, een heerlijk bestaan zonder kreten
van pijn, maar mij wacht de snee van het tweesnijdend zwaard,

Waardoor barst die zinloze smart,
gezonden door god, in u los
en zet u met akelige kreten
verschrikkingen om in een lied,
en daarnaast in prozaïsche tonen?
Wat heeft uw profetische pad
zo sinister gebaand?

O bruiloft,
bruiloft van Paris,
dodelijk voor al wat mij lief was.
O stroom van Skamander
waarvan onze vaders steeds dronken.
Eens groeide ik op
aan jouw oevers, arm kind,
Nu zing ik al snel mijn profetische zang aan het Water van Rouw,
naar het schijnt, aan de boorden van het Meer van de Dood.

Waarom spreekt u
die al te duidelijke taal?
Een kind dat het hoort
kan het begrijpen.
Ik ben geraakt door een bloedige steek
nu u jammerend klaagt
om uw pijnlijke lot.
Verbrijzeld word ik
door uw woorden.

O lijden,
lijden van het land,
zo volledig verloren,
O offers van vader
voor muren en torens
waarvoor zoveel weidend vee
werd geslacht.
Het mocht niet baten.
Het land onderging wat het blijkbaar moest lijden. En ik,
met verhitte geest stort ik ook al gauw op de grond.

Dit sternt met uw eerdere taal overeen.
Een demon die zich
met geweldige kracht
op u stort
laat u redeloos zingen
van klaaglijk, dodelijk lijden.
Maar het eind blijft onzeker.

Nu zal het orakel dan niet meer van achter sluiers stralen,
als een jonge bruid. Helder lijkt het als een straffe wind
bij zonsopgang te zullen komen en in zijn licht
de golven voort te rollen van een ramp veel erger
dan mijn eigen lot. Ik zal niet meer in raadsels uitleg geven.
Weest u dus mijn getuige als ik van heel dichtbij
met scherpe neus het spoor volg van het kwaad
dat vroeger is geschied. Dit huis wordt nooit verlaten
door een koor dat samenzingt maar niet goed klinkt
omdat het niets goeds zegt. Nadat het zelfs, om nog meer
moed te vatten, mensenbloed gedronken heeft,
viert het in de woning feest en niemand krijgt ze eruit,
de Geesten van Wraak van verwanten, Ze bezetten
de zalen en zingen een lied van oeroude schuld.
Beurtelings tonen ze hun walging van het bed
van een broer, vol haat voor de man die het schond.
Vergis ik mij nu? Heb ik als een scherpschutter
iets in het vizier? Of ben ik een valse profeet
die met zijn geklets langs de deur gaat? Getuig onder ede
dat de oude vergrijpen van het huis mij bekend zijn.

Wat zou een eed, al biedt hij dan stevig houvast, kunnen baten?
Maar ik sta wel versteld dat u, aan de andere kant
van de zee opgegroeid, over een vreemde stad
zo trefzeker spreekt, alsof u erbij was.

Apollo, de profeet, heeft mij die macht verleend.

Toch nict, ook als god, in de ban van begeerte?

Vroeger schaamde ik me nog om dat te zeggen...

Ja, een mens is altijd trotser als het hem goed gaat.

...maar het was een worstelaar die me in verrukking bracht,

Is het tussen u ook tot gemeenschap gekomen?

Ik stemde toe, maar kwam mijn belofte niet na.

Was u toen al door zijn goddelijke kunst bezield?

Ik voorspelde al alles wat mijn volk zou overkomen.

Hoe bleef u dan voor zijn woede gespaard?

Niemand heeft mij ooit geloofd na dat bedrog.

Toch lijken uw voorspellingen óns wel betrouwbaar.

Ah, ah. O, o, vreselijk,
Weer voel ik de ontzettende waarzeggerspijn
die mij in verwarring rondjaagt, als hij komt.
Ziet u ze hier zitten bij het huis, jeugdige schepsels
die droomgestalten lijken? Als kinderen, door eigen
familie gedood, hun handen vol vlees, eigen voedsel,
dragen ze duidelijk mét hun darmen hun longen,
lever en hart, de trieste last waar hun vader van at.
Daarom beraamt iemand, zeg ik, nu straf,
een leeuw zonder kracht die zich wentelt in bed,
een thuisblijver, wreed voor de man die teruggekeerd is,
mijn heer, want het juk van een slaaf moet je dragen.
De admiraal van de vloot, de verwoester van Troje,
weet niet hoe de tong van die hitsige teef
haar zaak met stralend hart uitvoerig heeft bepleit
om daarna haar noodlottige slag in het verborgen te slaan.
Zo ver durft zij te gaan: de vrouw vermoordt de man.
Welk afstotelijk beest biedt voor haar een passende naam?
De python? Of het blaffende monster dat in de rotsen woont,
de schrik van de zeelui? Een hels razende moeder
die een onverzoenlijke strijdlust uitstraalt
tegen haar eigen man? Wat heeft ze een kreet
van triomf geslaakt, die schaamteloze vrouw,
alsof de vijand in de veldslag op de vlucht sloeg.
Maar ogenschijnlijk is ze blij met zijn veilige terugkeer.
En het maakt niet uit of u hier iets niet van gelooft.
Wat zou het? Wat komt zal komen. Ook u zult al gauw,
als u het hebt meegemaakt, vol medelijden zeggen
dat ik maar al te goed de waarheid kon voorspellen.

Thyestes' maaltijd met dat kindervlees heb ik begrepen.
Ik huiver en voel angst, als ik naar dingen luister
die werkelijk geen beeldspraak zijn, maar als ik
dan de rest hoor, raak ik het spoor bijster.

Ik zeg dat u de dood van Agamemnon zult beleven.

Stil, ongelukkige, let op je woorden, verstoor het offer niet.

Het is niet Apollo De Genezer die mijn woorden stuurt.

Niet, als het zo gaat, nee. Geef dat dit nooit gebeurt,

U bidt, zíj denken aan moord.

Door welke man wordt deze ramp dan aangericht?

O, Mijn woorden zijn volkomen langs u heen gegaan.

Ja, ik begrijp niet hoe de dader het klaar zal spelen.

Ik beheers het Grieks toch goed genoeg.

Delfi's orakel ook, maar duister blijft het wel.

Ah, ah. Wat een vuur! Het komt op mij af.
0, o, ai, Wolfsgod Apollo, o. Ik, ik...
Die leeuwin met twee poten die slaapt met een wolf
nu de edele leeuw er niet is, zal mij, arm kind, nu doden.
Alsof ze een gifdrank bereidt, mengt ze ook mijn loon
in haar wrok. Ze scherpt het zwaard voor haar man
en zweert om met moord te vergelden dat hij mij hier
heeft gebracht. Waarom maak ik mezelf dan belachelijk
met die dingen die ik draag, een staf, profetenlinten
em mijn hals? Vóór ik zelf doodga, vernietig ik jou.
Ze slaat de staf kapot en gooit de linten weg.
Naar de duivel met jullie, daar lig je, dat is je loon.
Maak een ander maar rijk met je ellende, niet mij.
En kijk, Apollo zelf trekt mij de orakelkleding uit.
Toen ik, zelfs in dit gewaad, door mijn eigen vijandige volk
ondubbelzinnig bespot werd, keek hij al werkeloos toe
en moest ik verdragen dat men mij als een rondzwervende
bedelzuster 'armoedzaaier, hongerlijder, stakker' noemde.
Nu maakt dus de Profeet een eind aan mijn profetenleven:
hij heeft me weggevoerd om hier zo'n dood te sterven.
In plaats van het altaar van mijn vader wacht het blok
voor een warm en bloedig offer van een neergestoken vrouw.
Toch zal de hernel ons na onze dood niet ongeëerd laten,
er zal een ander komen, die op zijn beurt voor onze eer
zal waken, het kind uit de schoot dat zijn moeder doodt
om zijn vader te wreken. De balling die rondzwerft,
ver van dit land, keert terug en zal de ellende
van deze familie bekronen. Want door de goden
is een dure eed gezworen dat de smekende houding
van zijn gevelde vader hem hierheen zal voeren.
Waarom zou ík, een vreemde, dan zo klagen?
Nu ik eenmaal heb gezien dat het Troje is vergaan
zoals het haar verging, nu het door gods vonnis
met de mensen die haar innamen zo afloopt,
zal ik gaan en het laten gebeuren en verdragen dat ik sterf.
Dit geldt voor mij als de poort van de dood.
Ik bid dat ik de slag krijg met een vaste hand
zodat ik zonder stuiptrekken, terwijl het bloed wegstroomt,
bij een lichte dood, mijn oogleden kan sluiten.

Mevrouw, zo ongelukkig en ook weer zo wijs,
u hebt lang uitgeweid, maar als u werkelijk uw eigen
noodlot kent, waarom loopt u dan, als een dier
dat door god wordt geleid, zo moedig naar het altaar?

Er is geen ontkomen, meneer, het is tijd.

Maar je hecht toch aan je laatste uren?

De dag is gekomen. Met vluchten win ik weinig.

Nu, u draagt het werkelijk lijdzaam, met een dapper hart.

Wie gelukkig is krijgt zoiets nooit te horen.

Maar een eervolle dood is voor een mens wel een gunst.

O vader. U en uw prachtige kinderen!

Wat is er aan de hand? Welke angst drijft u terug?

O nee, nee.

Vanwaar die kreten? Of is het een huivering in uw geest?

Het huis ruikt naar moord en het druipen van bloed.

Hoezo? Dat is de geur van het offer bij de haard,

Het lijkt duidelijk een walm als uit het graf.

Bedoelt u niet het Syrisch reukwerk in de woning?

Laat ik maar gaan, om ook in huis een weeklacht te zingen
over mijn lot en dat van Agamemnon. Genoeg geleefd,
O, mensen van dit land.
Nee, ik kerm niet angstig als een vogel bij een struik,
maar ik wil dat u voor mij hiervan na mijn dood getuigt
wanneer een vrouw voor mij, een vrouw, moet sterven
en een man valt voor een man, tot zijn ongeluk getrouwd.
Die dienst vraag ik u als uw gast, nu ik ga sterven.

Arme vrouw, ik beklaag u om het lot dat u wacht.

Eenmaal wil ik nog spreken, mijn eigen doodsklacht zingen.
Ik bid tot de zon, in mijn laatste licht, dat de wrekers
van mijn meester zijn vijanden ook straffen voor de moord
op mij, zijn gestorven slavin, een gemakkelijke prooi.
O het leven van een mens! Als het gelukkig is,
stoot een schaduw het omver. En is het ongelukkig,
een natte spons wist met één veeg de tekening uit.
En dat is nog veel triester dan het eerste.

Succes is iets waarvan geen sterveling
ooit genoeg krijgt. Niernand weert het
uit een woning waarnaar vingers wijzen
en roept dan het verbod; 'Hier niet meer binnenkomen.'
Zo heeft de hernel deze man gegund
om Priamos' stad in te nemen.
Door de goden geëerd kwam hij thuis.
Als hij nu voor het bloed van vroeger betaalt
en, voor doden gestorven,
vergelding door andere moorden oproept,
wie zal, als hij dat hoort, op aarde nog beweren
onder een gunstig gesternte geboren te zijn?

O god, ik ben zwaar verwond door een dodelijke slag.

Stil. Wie roept over een slag
die hem dodelijk verwondt?

O god, nog eens, een tweede keer getroffen.

Het is gebeurd, denk ik,
Het zijn kreten van de koning.
Kom, laten we overleggen
of er een veilig besluit is te vinden.

— Ik zeg u wat ík ervan denk. We moeten
het volk hier bij het huis te huip roepen.
— Míjn mening is: onmiddellijk binnenvallen,
ze op heterdaad met hun bebloede zwaard betrappen.
— Ik ben het met uw oordeel eens. Ik stel voor
om iets te doen. Dit is geen tijd voor aarzeling.
— Je kunt het zien, dit voorspel wijst erop:
ze streven in het land naar dictatuur.
— Ja, we verspillen tijd. En zíj vertrappen intussen
de eer van de aarzelende stad en zitten niet stil.
— Ik weet niet hoe ik goede raad moet geven,
Wie handelen wil moet ook bedenken hoe,
— Hetzelfde geldt voor mij. Ik zie geen kans
de dode weer met woorden op te laten staan.
— Wat? Zouden wij om ons leven te rekken zo wijken
voor leiders die hier het huis te schande maken?
— Nee, dat is onverdraaglijk, dan liever sterven.
Dat lot is te verkiezen boven dictatuur.
— Moeten we dan echt op kreten afgaan
en daaruit opmaken dat de man is gedood?
— Dat mag je pas zeggen als je het zeker weet.
Vermoedens bieden nog geen zekerheid.
— Alles sterkt me in het idee dat ik dit aan moet raden:
eerst duidelijk weten koe het met Atreus' zoon gesteld is.

Ik heb eerder veel gezegd wat me goed uitkwam
en zal nu zonder schaamte het tegendeel beweren.
Als je je vijanden vijandig wilt behandelen
terwijl het ogenschijnlijk vrienden zijn,
hoe span je dan de netten van het kwaad zo hoog
dat hun sprongen niet ver genoeg reiken?
Voor mij is deze strijd, sinds lang heel goed doordacht,
na een oude twist gekomen, al is het dan ook laat.
Ik sta hier waar ik sloeg. Het is volbracht.
Ik heb het zo gedaan — ik zal het niet ontkennen —
dat hij geen kans kreeg om te vluchten of de dood
nog af te weren. Een vangnet zonder eind,
alsof het voor vissen was, zet ik rond hem uit,
de weelde van een mantel die zijn noodlot wordt.
Dan tref ik hem, tweemaal. En na twee kreten
zakt hij al door zijn benen. Nadat hij is gevallen,
geef ik een derde steek erbij, om de onderaardse Zeus,
beschermer van de doden, voor zijn gunst te danken.
Híj jaagt zijn adem bij zijn val zo op
dart hij een felle straal van gutsend bloed uitstoot.
Hij treft mij met een donkere regen bloederig vocht
waarvan ik geniet als graan op het land, verkwikt
door gods geschenk wanneer de knoppen baren.
Zo staan de zaken dus, geachte raad van Argos.
U mag blij zijn, als u blij wilt zijn. Zelf juich ik.
Als het ooit passend was om op een lijk te plengen,
zou het hier rechtvaardig zijn, meer dan rechtvaardig zelfs,
met zoveel vervloekte ellende heeft hij in huis het vat
gevuld dat hij nu bij zijn terugkeer tot de bodem leegt.

Ik sta versteld van uw woorden, zo onbeschaamd
als u over uw man die trotse taal uitslaat.

U valt mij aan als een onnadenkende vrouw, maar mijn hart
kent geen angst als ik zeg wat u weet. Of ú mij wilt prijzen
of bekritiseren is mij om het even, dát daar is Agamemnon,
mijn echtgenoot, een lijk, het werk van deze hand,
een vakman die zijn vak verstaat. Zo staan de zaken.

Van welk schadelijkskruid
uit de aarde, mevrouw,
van welk vocht
opgewoeld door de stromende zee
hebt u geproefd,
dat u deze slachting
op u hebt genomen,
en de vloeken, geschreeuwd door het volk,
wegwierp, afsneed. Verstoten
wordt u uit dit land als een last,
gehaat door het volk.

Nú veroordeelt u mij tot verbanning uit het land,
gehaat door de burgers, vervloekt door een schreeuwend volk,
maar tóen hebt u zich niet verzet tegen die man hier,
die zonder erbij stil te staan, alsof het om de dood ging
van een beest, terwijl het wemelde van schapen in zijn kudden,
zijn eigen dochter heeft geslacht, het liefste kind
van mijn weeën, om Thrakische wind te bezweren.
Had u hém niet uit dit land moeten verdrijven, als straf
voor die smerige misdaad? Als u míjn daden hoort,
bent u een harde rechter. Maar ik zeg u, bedenk,
als u mij zo bedreigt: ik ben voorbereid op een gelijke strijd.
Win het met de wapens en u zult over mij heersen.
Maar als een god het tegendeel beschikt,
zult u wel leren, al is het dan laat, om u te beheersen.

U beeldt zich veel in
en blaast hoog van de toren.
Zoals uw geest
daor het druipen van bloed
op hol is geslagen,
zo is nu een bloederig waas
op uw ogen te zien,
U zult ter vergelding,
verlaten door vrienden,
slag met slag betalen.

Van mij hoort u dan deze plechtige eed. Bij het recht
dat mijn kind is gedaan, bij verblinding en wraak
waarvoor ik hém heb geslacht: o nee, mijn hoop
zet geen voet in het huis van de vrees, zolang Aigisthos
in mijn haard het vuur aansteekt en net als vroeger
voor mijn welzijn waakt, want hij is voor mij een machtig
schild van vertrouwen. De man is gevloerd die deze vrouw
vernederd heeft, die schat van de Chryseïssen bij Troje,
en die krijgsgevangene hier ook, die profetes
met wie hij zijn bed deelde, die waarzegster die trouw
met hem sliep en dezelfde scheepsbanken wreef.
Zij hebben gekregen wat ze verdienden, die twee,
hij zoals ik heb gezegd, en zij — nadat ze als een zwaan
haar laatste doodsklacht heeft gezongen
ligt ze daar, zijn minnares, die hij naast mij in zijn huis
bracht als een toegift bij het genot met mij in bed.

Ach, kwam toch snel,
zonder hevige pijn,
zonder slepende ziekte het lot
dat voor altijd een eindeloze
slaap voor ons brengt,
nu mijn trouwste beschermer geveld is
na al wat hij leed
om een vrouw. Door een vrouw
verloor hij zijn leven.

O waanzinnige Helena,
jij die, alleen,
de vele, die zeer vele levens
voor Troje vernield hebt,
nu vlocht je de laatste bloem
aan je krans,
onvergetelijk door bloed
dat niet weg is te wassen.
O, er was toen in huis
een Geest van Twist
die de ondergang werd
van een krachtige man.

Bid niet om het uur van de dood,
gebukt onder deze gedachten.
Richt ook uw wrok niet op Helena,
alsof zij mannen te gronde zou richten,
alsof zij, alleen, al die levens
van Grieken vernield heeft
en niet te stelpen verdriet heeft gebracht.

O demon, 
u die zich op het huis
en het tweetal Tantaluszonen
gestort hebt,
door een zelfde soort vrouwenziel
oefent u een macht uit
die mijn hart pijnigt.
Hij staat op het lijk
als een gruwelijke raaf
en zingt vol trots
zijn valse lied.

Zo hebt u het oordeel
van uw lippen rechtgezet,
nu u de volgevreten demon
van het geslacht aanroept,
want de begeerte bloed te likken
wordt in de buik door hém gevoed:
voordat de oude pijn ophoudt
volgt nieuwe etter,

Ja, groot is de demon
van wie u vertelt
hier in huis,
en vol gevaarlijke wrok.
Ontzettend, een vreselijk verhaal
van nooit verzadigde rampen,
aì, aí, door toedoen van Zeus,
die alles veroorzaakt, alles bewerkt.
Want wat wordt op aarde volbracht
zonder Zeus? Wat is hiervan
niet door een god beschikt?

O, o koning, koning,
hoe zal ik om u huilen?
Mijn hart is vol liefde,
wat moet ik toch zeggen?
U ligt hier in het web van een spin
en blaast uw leven uit
in een hemeltergende dood.
O, nee, nee, in zo'n slaafse houding,
bedrieglijk bedwongen door een hand
met een vlijmscherpe kling.

Durft u dit míjn werk te noemen?
Haal niet in uw hoofd
dat ik de vrouw van Agamemnon ben.
Vermomd als de echtgenote van dit lijk
heeft de oude, bittere wraakgeest
die Atreus, de wrede gastheer, vervolgt,
deze volwassene laten betalen,
als een volmaakt offer voor kinderen
op zijn beurt geslacht.

Dat u onschuldig bent
aan deze moord,
wie zal daarvoor getuigen?
Waarom, waarom?
Maar van hun vader
zal een wrekende geest zijn gekomen
als helper bij deze daad.
De zwarte oorlogsgod baant zich
door een verse stroom bloed
van verwanten een weg
totdat hij het gestolde jongensvoer
recht heeft verschaft.

O,o koning, koning,
hoe zal ik om u huilen?
Mijn hart is vol liefde,
wat moet ik toch zeggen?
U ligt hier in het web van een spin
en blaast uw leven uit
in een hemeltergende dood.
O, nee, nee, in zo'n slaafse houding,
bedrieglijk bedwongen door een hand
met een vlijmscherpe kling.

Ook dat hij een slavendood stierf
kunt u míj niet verwijten.
Heeft híj zijn gezin niet bedrieglijk
in het ongeluk gestort?
Nu de loot die van hem in mij groeide,
mijn veelbeweende Ifigeneia,
geen waarde had voor hem
is hij zelf naar waarde beloond
en wacht hem geen grootspraak bij Hades:
hij heeft met de dood door het vernietigend zwaard
geboet voor wat hij begon.

Ik weet geen uitweg te vinden,
ik verlies mijn bezinning
en mis het inzicht
waarheen ik me moet wenden,
nu het huis instort.
Ik ben bang voor de bloedige donderbui
die de woning laat wankelen.
De slagregen komt.
Op een nieuwe slijpsteen van het lot
wordt het recht
voor een nieuwe ramp geslepen.

O aarde, aarde,
had mij maar ontvangen
voordat ik moest zien hoe hij hier
zijn rustplaats vond
in een kuip met zilveren wanden.
Wie is er om hem te begraven?
Wie om de lijkzang te zingen?
Zult ú dat soms wagen?
Nadat u uw eigen man hebt gedood
om hem weeklachten slaken?
Zijn ziel voor haar grootse daden
misdadig een dank
die geen dank is betuigen?
Wie zal in tranen aan het graf
de goddelijke man lof toezwaaien,
en lijden met oprecht verdriet?

Het is niet úw taak over die zorg te denken,
Hij viel door mij, hij stierf door mij
en ík zal hem begraven,
niet met een weeklacht van zijn huisgenoten,
nee, lfigeneia zal haar vader blij,
zoals het een dochter past,
bij het snelvarend veer van verdriet
tegemoet gaan, omhelzen en kussen.

Zo volgt verwijt op verwijt
en het is zwaar om een oordeel te vellen.
Wie rooft wordt beroofd,
de moordenaar boet.
Als Zeus op de troon blijft,
blijft gelden: op misdaad volgt straf,
dat is de wet.
Wie drijft het zaad van de vloek uit het huis?
Aan dit geslacht kleeft een doem.

Daar hebt u werkelijk profetische woorden gevonden.
In elk geval, zelf ben ik bereid
de demon van Pleisthenes' zonen te zweren
dit voor lief te zullen nemen,
hoe moeilijk het ook is te verdragen,
als hij zweert dit huis te verlaten
om voortaan een ander geslacht
te kwellen met familiemoord.
Een gering deel van het bezit volstaat voor mij
als ik die waanzin elkaar te vermoorden
van onder dit dak heb verdreven.

O hartverwarmende glans van de dag die recht heeft gebracht.
Nu kan ik eindelijk zeggen dat goden de eer van mensen
wreken en van boven op het aardse lijden toezien, nu ik hier
tot mijn vreugde in een mantel, door Wrekende Geesten geweven,
de man zie liggen die geboet heeft voor zijn vaders valse daad.
Want zíjn vader Atreus die dit land regeerde,
had Thyestes, mijn vader — om duidelijk te zijn:
zijn eigen broer — toen zijn macht werd betwist,
uit huis en stad verbannen en verdreven. Als smekeling
bij de haard teruggekeerd, wist de arme Thyestes te bereiken
dat hijzelf werd gespaard en niet, ter plekke gedood,
zijn vaders grond met bloed besmeurde. Maar als welkomstdiner
heeft Atreus, die goddeloze vader van hém daar, eerder gretig
dan met liefde, zogenaamd om het offerfeest te vieren,
míjn vader als voedsel het vlees van zijn zoons voorgezet.
Het uiteind van de voeten en de vingerkammen
had hij verborgen, en van een afstand keek hij toe
hoe zijn gast de rest daarbovenop in stukken trok.
Die neemt onmiddellijk argeloos wat onherkenbaar is
en eet: voedsel fataal, zoals u ziet, voor het geslacht.
Daarna, als hij de ongehoorde daad doorziet,
slaakt hij een kreet, deinst van de brokken vlees terug
en braakt. Dan roept hij over Pelops' huis ondraaglijk lijden af
en om zijn vloek kracht bij te zetten, trapt hij de tafel om:
'Zo zal heel Pleisthenes' geslacht vergaan!” Het gevolg
is hier te zien: híj is gevallen. En met het volste recht
heb ík het weefsel van die moord aaneengenaaid.
Ik was de derde zoon en met mijn arme vader werd ik verdreven
toen ik een baby in de luiers was. Maar nu ik ben opgegroeid,
heeft de godin van het recht mij weer teruggebracht
en kreeg ik deze man te pakken, van buiten af,
door alle listen te verbinden die het verstand beramen kan.
Zo is dan zelfs de dood voor mij iets moois,
nu ik hém daar in de strikken van het recht heb gezien.

Aigisthos, wie met ellende spot sla ik niet hoog aan.
U hebt die man, zegt u, opzettelijk gedood
en deze trieste moord op eigen kracht beraamd.
Ik zeg u, uw hoofd mag niet ontkomen aan de vloek
en de stenen die het volk ongetwijfeld zal gooien.

Spreekt ú zo, die beneden aan de riemen zit,
terwijl het commando wordt gevoerd vanaf de brug?
Oud als u bent, zult u nog merken hoe moeilijk
leren op uw leeftijd is, als het om beheersing gaat.
Maar cel en hongerlijden zijn uitstekende gebedsgenezers
die ook een oud verstand een lesje kunnen leren. Bent u
ziende blind? Trap niet in de prikkels. Wie zich stoot lijdt pijn.

Vrouw! Terwijl u wachtte tot zíj uit de oorlog kwamen,
terwijl u thuis zat en het bed onteerde van een man,
hebt u die aanslag op de legerleider voorbereid?

Ook deze woorden zult u nog berouwen. Uw tong is het tegendeel
van die van Orfeus. Die voerde met zijn klanken alles mee,
maar u wekt met uw domme blaffen ergernis en wordt zelf
afgevoerd. Eenmaal in mijn macht zult u wel tammer blijken.

Alsof ú ooit koning van Argos zult zijn, u die een moord
op hém beraamt en dan de daad niet eigenhandig durft te plegen.

De valstrik was iets voor een vrouw, natuurlijk,
Als oude vijand was ik zelf verdacht. Maar met behulp
van zíjn bezit zal ik eens zien of ik het volk kan overheersen.
Wie ongehoorzaam is komt zwaar onder het juk,
en echt niet aan het zijtouw als een veulen dat met haver
wordt gevoed, nee, honger, de vijand van drift,
zal hem gezelschap houden en zorgen dat hij mak blijft.

Waarom was u dan zo laf die man niet zelf
van het leven te beroven, maar heeft een vrouw,
een smet voor het land en voor de goden van de streek,
hem met uw hulp gedood? Orestes, is hij nog ergens
in leven, zodat hij met gods, zegen hier terug
kan keren, als de machtige moordenaar van die twee?

Nu, als u zich zo denkt te moeten gedragen,
zult u gauw wijzer worden.

Vooruit dan, kameraden, het is hier tijd voor actie.

Vooruit dan, zwaarden in de aanslag, iedereen klaar!

Ja, ik ben ook klaar, en bereid om te sterven.

Dat horen we graag, dat u sterft. Daar kiezen we voor.

Nee, m'n liefste,
laten we verder geen kwaad aanrichten.
Dit was al veel om te maaien,
een vreselijke oogst.
Er is verdriet genoeg, begin niet weer,
we zijn met bloed bevlekt.
Gaat u naar huis, heren.
Het lot heeft dit gewild.
Leg u erbij neer voor het te laat is.
Wat wij deden moest gebeuren.
Gelooft u mij, als er een eind
aan deze ellende kwam,
zou dat ons lief zijn.
De demon heeft ons met zijn zware klauw
lelijk geraakt.
Dat is het standpunt van een vrouw,
voor wie het weten wil.

Maar dat ze tegen mij zo'n brutale mond opzetten
en zulke taal uitslaan, dat is het lot verzoeken.
Ze weten hun plaats niet en beledigen het gezag.

Dat doen we in Argos niet: een lafaard vleien.

O, vandaag of morgen krijg ik u nog wel.

Niet als een god de schreden van Orestes hierheen richt.

Ik weet zelf wel hoe een balling leeft van hoop.

Ga door, vreet je vol, vertrap het recht, nu het kan.

Reken maar dat u voor uw dwaasheid zult boeten.

Schep maar flink op, als een haan naast het vrouwtje.

Besteed geen aandacht aan dat zinloze geblaf.
Jij en ik zijn hier in huis de baas en alles komt in orde.
