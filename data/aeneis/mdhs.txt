Eenieder zweeg nu stil, vol spanning richtten zij hun blikken,
waarna Aeneas, hoog gezeten, zijn verhaal begon:
'U laat mij, koningin, opnieuw onzegbaar leed beleven —
hoe Trojes rijk en jammerlijke macht verwoest zijn door
de Grieken; al die droeve dingen die ik zelf gezien heb
en zelf heel sterk heb meebeleefd. Wie van Achilles' volk,
welke Dolopiër of harde strijder van Odysseus
zou hiervan spreken zonder tranen? De bedauwde nacht
snelt ook voorbij, de sterrenaftocht spoort ons aan te slapen.
Toch, als zo'n groot verlangen leeft om van ons ongeluk
en in het kort van Trojes laatste lijdensuur te horen,
zal ik — hoewel ik bang ben terug te denken aan dat leed —
vertellen... Afgemat door strijd, steeds door het lot gestuit,
bouwen de Griekse leiders, na verloop van al die jaren,
een paard, hoog als een berg. De goddelijke kunst van Pallas
leidt hen. Met pijnboomplanken dekt men het geraamte af.
Het moet een wijgeschenk ten afscheid lijken, en die leugen
verspreiden zij. Maar stiekem sluiten zij een keur van strijders
daar, in die blinde ruimte, op. Het hele binnenste
van die geweldig holle buik zit vol met wapenvolk.

In 't zicht van Troje ligt een eiland, Tenedos, bekend en
welvarend, voor zolang, het rijk van Priamus bestond,
nu slechts een inham, onbetrouwbaar voor wie vaart. De Grieken
varen erheen en op die onbewoonde kust verschuilen
zij zich. Wij denken dat zij naar Mycene zijn vertrokken...
Heel Troje maakt zich dan ook vrij van jarenlang verdriet,
de poorten gaan wijd open, ieder wil naar 't lege strand
om 't Griekse legerkamp — nu zonder Grieken — te bekijken:
hier lagen de Dolopiërs, daar stond Achilles' tent,
ginds lag de vloot en daar de vlakte waar gevochten werd.
Velen ook gapen naar dat paard dat aan de maagd Minerva
gewijd is, zo reusachtig groot! Thymoetes roept het eerst
dat men het naar de stad tot bovenop de burcht moet trekken —
met opzet? Of moest dit dan eind'lijk Trojes noodlot zijn?
Maar Capys, en wie verder beter nadenkt, waarschuwt krachtig
voor 'n Griekse hinderlaag, een vals geschenk, dat men in zee
moet storten of verbranden boven laaiend vuur, of anders
moet men die buik doorboren om het holle binnenste
te toetsen. Twijfel deelt de menigte in twee partijen...

Daar daalt als voorste van een groot gezelschap dat hem volgt
Laocoön in boze haast de trappen van de burcht af
en schreeuwt hun toe: "Dit is toch dwaasheid! Ongelukkig volk!
Geloven jullie dat de vijand weg is? Denken jullie
dat ooit een Grieks geschenk niet vals is? Ken Odysseus toch!
Ofwel dit houten paard verbergt vanbinnen heel wat Grieken
of 't is een aanvalswapen tegen onze muren om
de huizen te begluren en de stad van bovenaf
te treffen, zo'n soort list. Geloof niet in dat paard, Trojanen!
Wat het ook is, ik vrees de Grieken, juist als zij iets schenken."
Na deze woorden stoot hij met veel kracht zijn lange speer so
recht in de flank, recht in het wijdgebogen buikgeraamte
van 't paard. Het wapen blijft er trillend steken, uit de buik
weerklinkt een dreun, het diepe binnenste begint te kermen.
En als nu 's hemels wil, als ons begrip maar niet zo dwars
geweest was, had ons zwaard die Griekse schuilplaats wel doen bloeden,
dan stond ons Troje, stad van Priamus, nog overeind!

Maar zie: op dat moment wordt ook een man, met op de rug
geboeide handen, door luid joelende Trojaanse herders
naar Priamus gesleept. Hij had opzettelijk hun pad
gekruist als vreemdeling, juist hierom, want dan kon hij Troje
ontsluiten voor de Grieken, vol vertrouwen in zichzelf en
dubbel bereid: tot listig spel en tot een wisse dood.
Van alle kanten stroomt de jeugd van Troje toe, nieuwsgierig
naar die gevangene, en maakt hem mikpunt van haar spot.
Luister nu goed: die list der Grieken, ja, die ene valsheid
spreekt voor hen allemaal (...)
Toen hij, een Griek, dus ongewapend middenin die drukte
daar stond en het gedrang van de Trojanen overzag,
riep hij: "Helaas! Welk land kan mij nu redden, welke zeeën
nemen mij op? Wat rest mij nu nog in mijn ongeluk?
De Grieken gunnen mij geen plaats meer; bovendien is Troje
mijn eigen vijand, die vergelding eist en dus mijn bloed..."
Met deze kreten trekt hij aandacht — het gedrang, de drukte,
alles bedaart. Wij vragen uitleg: laat hem spreken van
zijn herkomst, wat zijn boodschap is, waarom hij zich liet grijpen.

Dan, na zijn angst te hebben onderdrukt, vertelt hij dit:
"Alles wat ik u opbiecht, koning, wat er ook gebeurd is,
is waar," — zo liegt hij — "ik ontken ook niet een Griek te zijn.
Dat eerst. En als ik, Sinon, door Fortuna ongelukkig
gemaakt ben, is zij niet zó slecht, dat zij mij ook nog vals
en leugenachtig maakt. U hebt misschien wel horen spreken
van Palamedes, Belus' achterkleinzoon; want zijn naam
is wijdbekend, sinds dat de Grieken hem met valse opzet
onschuldig — hij ontried alleen de oorlog! — voor verraad
de doodstraf gaven. Nu betreuren zij zijn levenseinde!
Ik was aan hem verwant en kwam hier als zijn wapenvriend:
mijn vader stuurde mij al vroeg de oorlog in, uit armoe.
Zolang hij ongedeerd zijn macht behield en invloed had
bij 't leidersoverleg, heb ik ook zelf wel naam en aanzien
verworven; maar toen hij dit aardrijk had verlaten door
de afgunst van de sluwe Odysseus — ik vertel niets nieuws! —
sleet ik mijn dagen diepbedroefd in duisternis en rouw,
boos op het onrecht dat mijn vriend in onschuld had getroffen.
Ik heb dat ook gezegd, ik dwaas! Ik heb met wraak gedreigd,
als ik een kans zou krijgen, na het winnen van de oorlog,
om Argos terug te zien... Dat woord heeft felle haat gewekt.
Sindsdien begon mijn kwade val, sindsdien ook joeg Odysseus
schrik aan met nieuwe laster, en sindsdien die huichelpraat
die hij het volk verkocht. Zelf schuldig zocht hij dit oort wapens!
Hij rustte immers niet voordat hij mij met Calchas' steun...
ach, waarom al die narigheid voor niets herhalen? Waarom
gewacht, als u toch alle Grieken even slecht vindt en
het horen van die naam genoeg is? Laat mij nu maar boeten.
Dat zint Odysseus en ìs ook de Atriden heel wat waard!"

Nu worden wij pas echt nieuwsgierig en wij vragen verder,
nieuwsgierig naar die Griekse listen en misdadigheid.
En hij vertelt dus bevend voort, een heel verhaal vol leugens:
"De Grieken wilden vaker al van Troje afzien en
de terugtocht ondernemen, moe van zoveel jaren oorlog
— o, was het maar gelukt! — maar even vaak hield noodweer hen
gekluisterd en was Zuidenwind te boos om uit te varen.
Vooral toen hier dat paard, uit essenhout geconstrueerd,
was neergezet, dreunde de hele lucht van onweersbuien.
Bang sturen wij Eurypylus naar het orakel in
Apollo's tempel, en hij brengt ons deze droeve boodschap:
'Met bloed kalmeerde u de wind, u bracht een meisjesoffer
toen indertijd uw Griekse vloot Trojaanse kust opzocht.
Met bloed moet u uw thuiskeer winnen, met een mensenoffer
uit Argos' stam.' — Zodra het volk die woorden heeft gehoord,
staat het versteld, een koude rilling trekt door ieders lichaam:
voor wie ligt straks het noodlot klaar, wie eist Apollo op?
Dan duwt Odysseus onder luid tumult de ziener Calchas
naar voren en verzoekt hem om die godgesproken woorden
te dujden. Menigeen voorspelt mij al een wrede dood,
een sluw beraamde moord, of ziet in stilte wat gaat komen.
Hij, Calchas, zegt eerst niets, tien dagen lang; hij trekt zich terug
en wil niet hardop iemand noemen die gedood moet worden.
Ten soe, aangespoord door luide kreten van Odysseus,
spreekt hij — zoals bedoeld — dan toch een naam uit: mij verwijst hij
naar 't altaar. Niemand protesteert: wat elk voor zich gevreesd had,
verdragen ze, nu het alleen míjn ongeluk betreft!

De onheilsdag was daar. De offertoebereidselen,
graankorrels, zout, de linten om mijn hoofd, alles was klaar.
Ik ben de dood ontvlucht, beken ik u, verbrak mijn touw,
verstopte mij in 't nachtelijk duister tussen riet en modder,
totdat zij zouden varen —als dat echt gebeuren zou.
Weg al mijn hoop dat ik mijn vroeger vaderland nog terugzie,
mijn lieve kinderen, mijn zo geliefde vader ook.
De Grieken zullen hen waarschijnlijk zelfs nog laten boeten
voor mijn ontsnapping. Wat ík deed, wordt ginds hun droeve dood!

Daarom, ik smeek u bij de goden die de waarheid kennen
en bij mijn erewoord — als dat bestaat, als dat nog steeds
onfeilbaar heet voor aardse mensen — toon uw medelijden
met al mijn leed en met een man die dat niet heeft verdiend."

Zijn tranen redden hem; meer nog, wij zijn vol mededogen,
Priamus zelf voorop: hij laat de man bevrijden uit
boeien en strakke ketenen, en zegt op milde toon:
"Wie u ook bent, de Grieken zijn nu weg, vergeet ze maar,
u zult voortaan de onze zijn. Vertel mij eens naar waarheid:
waar dient dat paardgevaarte toe? Wie heeft zoiets bedacht?
Wat wil men dan? Is dit een offer of een oorlogswapen?"
Zo vroeg hij. Sinon, goed doorkneed in Griekse listenkunst,
strekte zijn armen, nu van ketenen verlost, ten hemel
en riep: "Ik zweer bij u, onsterfelijke hemelvuren,
bij uw onfeilbaarheid en bij het goddeloze zwaard
dat ik ontkwam, bij 't altaar en de offerlinten die ik
als slachtdier droeg: ik mag mijn dure Griekse eed verbreken,
ik mag die mannen haten, en al wat verborgen is
aan 't daglicht brengen; ik ben vrij van vaderland en wetten!
U, Troje, blijf bij uw beloften, doe uw woord gestand
zo waar u zelf in stand blijft en ik hier de waarheid spreek...
De Grieken hadden in de oorlog van begin af aan
steeds en steevast gerekend op Athena's hulp, maar sinds
de valse Diomedes en die meesterschurk Odysseus
het waagden om het Pallasbeeld, symbool van Trojes lot,
te roven uit haar heilig huis — zij staken op de burcht
de wachters neer, ontvoerden het godinnenbeeld, niet schromend
haar reine linten aan te raken met bebloede hand —
sindsdien vervloeide en verviel steeds meer de hoop der Grieken,
gebroken was hun kracht, Athena had zich afgekeerd.
Ondubbelzinnig gaf zij dat ook aan met boze tekens,
want nauw'lijks stond haar beeld in 't kamp, toen er een vlammenflits
uit haar wijdopen ogen schoot, het zilte zweet brak langs
haar leden uit, en driemaal — wonderbaarlijk mag het klinken —
sprong zij omhoog, haar schild sprong mee en trillend ook haar lans.

Terstond raadt Calchas aan de vlucht te wagen over zee;
Troje kan niet door Griekse wapens vallen, zo verklaart hij,
tenzij zij thuis in Argos godentekens halen en
terugkeren mét dat Pallasbeeld in hun gewelfde schepen.
Dus, nu zij op de wind zijn teruggevaren naar hun land,
zorgen zij in Mycene weer voor godenhulp en wapens
en zijn straks onverwachts hier terug. Zo werkt het woord van Calchas.

Dit paard staat hier, ook op zijn raad, als een verzoening voor
dat Pallasbeeld, voor Pallas' toorn; het moet die trieste zonde
verzoenen. Maar dan moest het wel — zei Calchas — een geweldig
van hout gemaakt gevaarte zijn dat hemelhoog verrees,
opdat men het niet door de poort binnen de muur kon trekken
en het uw volk beschermen zou, net als dat oude beeld.
Want wordt dit offer voor Minerva door uw hand geschonden,
dan wacht het Phrygisch rijk van Priamus een zware val
— een lot waarmee de hemel liever Calchas zelf mag treffen!
Maar als uw handen het uw stad in brengen, naar uw burcht,
zal Azië zelf oversteken naar het land van Pelops,
sterk in de strijd. Dát lot staat dan mijn kinderen te wachten."

Door zulk een slimme opzet en door Sinous leugenkunst
is zijn verhaal geloofd er, en zo wijn wij door vals gehuil
en list geknecht, terwijl geen Diomedes, geen Achilles,
geen tien jaar strijd, geen duizend schepen ons bedwongen hadden!

En dan doet zich in onze ellende nog iets ergers voor,
veel angstiger, iets wat de argeloze zielen schokt. 
Laocoön, Neptunus' priester, ooit door 't lot verkozen,
slacht voor een plechtig altaaroffer juist een forse stier,
als daar, bij Tenedos, in 't effen watervlak twee monsters
— ik huiver het te zeggen — met enorme bochten door
het water snijden, naast elkaar, en op de kust afkomen.
Hun bovenlijf gaat rechtop door de golven, bloedig steekt
een rij van kammen boven water, en hun romp erachter
glijdt door de zee, enorme ruggen rond van kronkeling.
Gebruis van spattend schuim klinkt op. En als ze dan aan land gaan,
gloeien hun hete ogen, aangetast door bloed en vuur;
trillende tongen likken langs hun kaken, die luid sissen.
Wij stuiven weg, doodsbang door wat wij zien. In straffe lijn
rukken zij op tot bij Laocoön. Diens beide zoontjes
worden het eerst omvat, hun jongenslijfjes door een slang
verstrikt, hun arme ledernaten in één beet vermorzeld.
Dan, als hij hun te hulp schiet met zijn wapens in de hand,
vallen ze ook hemzelf aan, knellen hem in slangspiralen,
snoeren met hun geschubde lijf tweemaal zijn middel in,
tweemaal zijn nek, en torenen met kop en schouders boven
hem uit. Hij tracht de knopen los te wringen met zijn handen
— de priesterbanden reeds doorweekt van bloed en donker gif —
en stoot tezelfdertijd een ijselijk geschreeuw de lucht in,
zoals een stier kan brullen na een slechtgerichte nekslag,
als hij de bijl heeft afgeschud en van het altaar vlucht.
Dan glipt het slangentweetal weg, de burcht op, naar de tempel
van de strijdlustige godin en daar verstopt het zich
achter Athena's voeten, onder dekking van haar schild.

Nu dringt tot ieders bevend hart een nooit gevoelde angst
pas echt goed door. Laocoön, zo zegt men, is gestraft voor
zijn slechtheid, en terecht, omdat hij dat gewijde paard
gewond heeft en zijn lans misdadig in de flank geboord heeft.
Ze roepen dat het paard zijn plaats moet krijgen vóór de tempel,
dat men tot de godin moet bidden (...)
Dus hakken wij een doorgang in de muur en openen
de stad. Benieder helpt bij 't werk; onder de hoeven plaatst men
rollende wielen, vlassen touwen worden om de nek
gespannen. Het noodlottig bouwsel klimt de stad in, zwanger
van wapens; knapen, reine meisjes begeleiden het
met vrome zang, dolblij om met hun hand het touw te raken.
Zo stijgt, zo rolt het groot en dreigend middendoor de stad.
Mijn land! O Troje, godenzetel! O Trojaanse muren
zo roemrucht in de oorlog! Viermaal stokt het paard pal op
de drempel van de stadspoort; viermaal klinkt gedreun van wapens
vanuit de buik. Toch gaan wij door, verdoofd, verblind, van waanzin
en trekken het noodlottig monster naar de vrome burcht.
Cassandra roept zelfs nog haar ongeluksvoorspellingen,
maar door Apollo's wil zou geen Trojaan haar ooit geloven.
En wij, rampzaligen, voor wie die dag de laatste was,
tooien de tempels in de stad met feestelijke klimop!

De hemel wentelt ondertussen voort, de nacht verrijst
uit zee en legt haar brede schaduw over lucht en aarde
en Griekse hinderlaag. In Troje heerst nu wijd en zijd
een diepe stilte, slaap omarmt vermoeide ledematen.
Maar ginds is reeds één lange Griekse schepenrij op weg
van Tenedos — met stille hulp van zwijgend maanlicht koerst zij
naar 't oudbekende strand, als van het koningsschip een vuur
omhoogschiet, en de grendels van de houten buik vol Grieken
zachtjes geopend worden door die man, die onrechtvaardig
door godengunst beschermd werd: Sinon. Wijdgeopend braakt
het paard hen weer tevoorschijn, opgelucht verlaten zij
de houten buik: voorop Thessandrus, Sthenelus, de sluwe
Odysseus; langs een kabel glijden zij omlaag; dan Thoas
en Acamas en Neoptolemus; en, na Machaon
ook Menelaüs en de listenbouwer zelf, Epeos.
Zij gaan een stad in die door slaap en feestwijn ligt bedwelmd.
De wacht wordt omgebracht, de poort geopend, en daar stroomt
de hele troep van samenzweerders binnen en vereent zich.

Het was het uur waarop de moegewerkte stervelingen
een diepe slaap genieten, een genadig godsgeschenk.
Dan, in een droombeeld, zie ik Hector: diepbedroefd staat hij
vlak voor mij, lange tranenstromen stortend, en gehavend
zoals hij voortgesleurd was door Achilles' span, besmeurd
met bloedig stof, de teugels strak rond zijn gezwollen enkels.
Wee mij, hoe triest zag hij eruit! Hoe anders dan de Hector
die met Achilles' wapenrusting van het slagveld kwam
of Griekse schepen had getroffen met zijn Phrygisch vuur!
Zijn baard was vuil, zijn haren door het bloed aaneengeklonterd,
en alle wonden die hij rond de muren van zijn stad
had opgelopen droeg hij nog. Ik zelf begon te huilen
en riep zijn naam uit — in mijn droom — en sprak op droeve toon:
"Jij, licht van Troje, sterke toeverlaat van Teucers volk!
Waar bleef je al die tijd? Uit welke oorden kom je hier,
jij, Hector, jij, zo welkom? Hoeveel doden zien wij vallen
sinds jij gedood bent; al dat leed sindsdien voor stad en mensen
dat ons zo uitput! Wat een schande om de schoonheid van
jouw aanschijn zo te kwetsen! Waarom zie ik deze wonden?"
Geen uitleg, en hij gunt me ook geen verder doelloos vragen,
maar zegt me onder zware zuchten, diep vanuit zijn borst:
"Sta op, godinnenzoon, vlucht weg! Ontsnap aan deze vlammen!
De stad is van de vijand, Troje stort geheel ineen!
Genoeg gedaan voor land en Priamus. Als Pergamum
door mensenhand gered had kunnen worden, dan wel door
de mijne! Troje geeft jou nu zijn heilige Penaten
als lotgenoten mee. Dus red ze, zoek voor hen een plek
waar jij na 'n zwerftocht over zee een grote stad moet stichten."
Zo sprak hij. Zelf droeg hij het Vestabeeld met lintentooi
en eeuwig brandend vuur vanuit haar tempelhuis naar buiten.

De stad is onderwijl aan alle kanten in paniek
en almaar luider dringt, hoewel de woning van Anchises,
mijn vader, afgelegen lag, door 'n bomenrij beschut,
het schreeuwen tot ons door en groeit het angstgeluid van wapens
Ik schrik er wakker van, ren snel de trap op naar het dak
en sta daar op het hoogste punt met scherp gespitste oren —
zoals wanneer een vuur bij felle wind een korenveld
bespringt; of als een snelle waterstroom vanuit de bergen
velden vol stralende gewassen, al dat werk van ossen,
neerslaat en hele bossen omsleurt, en hoog op de bergrug
dat gedreun hoort en verstart.
Nu heerst geen twijfel meer: de valse hinderlaag der Grieken
is duidelijk. De ruime woning van Deïphobus
is ingestort, veroverd door Vulcanus' vuur; de buurman
Ucalegon brandt ook al; bij Sigeium kaatst de zee
een brede gloed; alom trompetgehuil, geschreeuw van mannen...
Verdwaasd grijp ik naar wapens. Niet dat wapens zinvol zijn,
maar daadkracht drijft me om mij bij mijn makkers aan te sluiten,
te vechten, naar de burcht te rennen. Woede, razernij
jagen mij voort. 't Is mooi — zo denk ik — in de strijd te sterven.

En dan is Panthus daar, aan Griekse wapenen ontsnapt,
Panthus, de zoon van Othreus, priester in Apollo's tempel.
Hij trekt zijn kleinzoon mee, heeft de verjaagde goden en
hun schatten bij zich en komt half verdwaasd recht op ons huis af.
"Panthus! Waar woedt de strijd? Wat rest ons aan verdediging?"
Ik had dat woord nog niet gesproken of hij zei mij, hijgend:
"De laatste dag, is aangebroken, 't onontkoombaar uur
voor 't land van Dardanus. Trojanen, Ilium, al onze
Trojaanse roem — het is voorbij. Een wrede Jupiter
schonk Argos alle eer. De Grieken zijn nu heer en meester
in een verbrande stad. Dat hoge paard op 't middenplein
spuwt almaar krijgsvolk uit en Sinon steekt luid triomferend
de vuren aan. De stadspoort staat wijd open; daardoorheen
stromen de duizendtallen die Mycene's macht ons toezond.
Een deel bezet de nauwe straten, wapens in de hand
voor tegenstand, blinkende zwaarden met hun scherpe ijzer
gereed voor moord en doodslag. Zelfs de voorste wachtpost bij
de poort valt nauw'lijks aan en biedt alleen maar blinde weerstand."
Door Panthus' woorden en door goddelijke stem gestuurd
ren ik de vlammen tegemoet, het vechttoneel waarheen
de trieste Furie en het hemelhoog geschreeuw mij roepen.
Ook Rhipeus sluit zich aan, en Epytus, bejaarde strijder,
— wij zien elkaar in 't maanlicht — en dan voegt ook Dumas zich
bij ons, en Hypanis en ook de jonge zoon van Mygdon,
Coroebus, die toevallig in die dagen Trojes stad
bereikt had, al te vurig in zijn liefde voor Cassandra;
als aanstaand schoonzoon kwam hij Priamus en 't Phrygisch volk
te hulp, de ongelukkige; hij had niet willen horen
wat zij, zijn bruid, in trance had voorspeld (...)
Als ik hen zo bijeen zie, vastberaden te gaan vechten,
zeg ik hun eerst nog: "Mannen, jullie grote moed is wel
vergeefs... Maar als het jullie wens is om een wisse doodsstrijd
met mij te wagen — jullie zien hoe het de stad vergaat:
gevlucht zijn alle goden die ons rijk beschermden; tempels,
altaren staan verlaten. Jullie vechten voor een stad
die al in brand staat. Laat ons met de strijd de dood trotseren.
Er is één hoop voor overwonnenen en dat is wanhoop."
Zo is hun jong gemoed verhit. En dan — zoals ook wolven
op roof uitgaan door grijze nevel, als hun hongermaag
hen blindelings vol razernij op pad jaagt; in hun leger
wachten de welpen met een droge keel — zo gaan ook wij
tussen vijandelijke wapens op een wisse dood af,
dwars door de stad; de duisternis hult ons in schaduwkleed.
Wie kan het noodlot en de doden van die nacht met woorden
beschrijven? Wie kan al dat leed met tranen effenen?
De eeuwenoude stad stort in, na heerschappij van jaren,
talrijke lijken liggen weerloos overal op straat
en in de huizen, zelfs in goddelijke tempelhallen,
en 't zijn niet slechts Trojanen die betalen met hun bloed:
soms, als de overwonnenen weer even vechtlust voelen,
sneuvelen er ook Griekse winnaars. Hartverscheurend leed
alom. Alom ook angst. De dood verschijnt in al zijn vormen.

Dan komt Androgeos als voorste van een hele groep
van Grieken op ons toe — want nietsvermoedend ziet hij ons voor
zijn eigen troepen aan! — en roept met vriendelijke stem:
"Haast je wat, mannen! Wat bereik je met dat lui getreuzel?
De rest is aan het plunderen en roven, Pergamum
staat al in brand. en jullie komen nu pas van de schepen!"
Direct bij deze kreten. als ons antwoord argwaan wekt,
begrijpt hij dat hij midden op de vijand is gestoten,
schrikt hevig en houdt met zijn woorden ook zijn schreden in.
Zoals een man die onverwacht tussen de doornstruiken
zwaar op een slang trapt in het gras en angstig, terugdeinst voor
dat dier, dat dreigend opsteekt en zijn blauwe nek laat zwellen —
zo wil Androgeos ook teruggaan, bang voor wat hij ziet.
Wij snellen toe, storten ons in een vol gevecht en vellen
die Grieken om ons heen, terwijl zij in paniek zijn en
op vreemd terrein. Fortuna zegent onze eerste aanval.

Dan roept Coroebus, opgewonden door succes en strijdlust:
"Kom, makkers! Als het lot de weg wijst en ons redding biedt
en zich zo gunstig toont, kunnen wij deze weg vervolgen:
wij moeten wisselen van schild, ons met de tekens van
de Grieken wapenen. Wie vraagt in oorlog naar bedrog
of heldenmoed? De vijand zelf beschermt ons!" Na die woorden
tooit hij zich met Androgeos' gepluimde helm en met
diens fraaigetekend schild en gordt zichzelf het Griekse zwaard aan.
Dan doet ook Rhipeus zo, en Dumas zelf; vol goede moed
bewapent elk zich met de pasbehaalde wapenbuit.
Zo mengen wij ons, zonder hulp van eigen goden, onder
de Grieken; in het blinde duister vallen wij voortdurend
al vechtend aan; veel Grieken sturen wij naar Hades' rijk.
Anderen vluchten naar hun schepen, hollend in de richting
van 't hun bekende strand; een deel ook klimt uit lafte angst
weer in die grote paardenbuik, hun zo vertrouwde schuilplaats!

Ach, als de goden anders willen, mag geen mens nog hopen.
Daar werd Cassandra, Priamus' eigen dochter, bij haar haren
de tempel uit gesleurd, recht uit Minerva's heilig huis!
Vergeefs sloeg zij haar felle ogen naar de godenhemel —
haar ogen, want haar tere handen waren saamgeboeid.
Coroebus werd halfgek, hij kon dit schouwspel niet verdragen
en wierp zich midden in die stoet, zijn onheil tegemoet.
Wij volgen als één man, storten ons in het volle strijdperk.
Eerst worden wij daar van het tempeldak door pijlen van
ons eigen volk bestookt, een trieste aanslag als gevolg van
die vechtkledij en 't misverstand van Griekse helmbospluimen.
Vervolgens komen nu, uit woede dat die vrouw gered wordt,
van alle kanten Grieken af op haar geschreeuw: de twee
Atriden, Ajax ook, zeer fel, heel het Dolopenleger,
precies als winden die tekeergaan bij een wervelstorm,
de Zefier en de Notus, en de Eurus die zijn paarden
vanuit het oosten opjaagt; bossen kraken, Nereus slaat
zijn drietand in het schuim en roert de zee vanaf de bodem.
Ook al degenen die wij in het duister van de nacht
hadden verjaagd met ons bedrog en door de stad gedreven,
duiken weer op. Eerst merken ze de list van onze schilden
en wapens, en dat onze kreten anders zijn van klank;
direct daarna worden wij overspoeld. Coroebus sterft
als eerste door de hand van Peneleios, vlak voor 't altaar
van de strijdmachtige godin. Ook Rhipeus valt; hij was
de meest oprechte, meest rechtvaardige Trojaan van alle,
hoewel de goden anders dachten... Dumas, Hypanis
worden geveld door eigen makkers. Panthus valt—geen vroomheid,
hoe groot dan ook, geen heilig lint beschermt Apollo's priester.

Ik zweer bij Trojes as en bij het doodsvuur van mijn vrienden
dat bij hun ondergang geen zwaard, geen enkel Grieks gevaar
door mij geschuwd is, en indien het lot mijn dood voorzien had,
ik die al vechtend had verdiend. Wij werden van die plek
verder gestuwd, wij: Iphitus en Pelias en ik
— de eerste al wat traag door jaren, Pelias gewond door
Odysseus — en terstond lokt luid geschreeuw ons naar de burcht
van Priamus, Daar zien wij pas echt felle strijd, als was
er nergens anders oorlog en als stierf er verder niemand
in heel de stad! Zo'n onbekookt gevecht! Wij zien 't paleis
bestormd door Grieken, zien de poort belegerd door een dak
van schilden. Ladders klampen aan de muren; stap voor stap
werken zij zich tot bij de hoofdpoort. Links gedekt door schilden
weren zij pijlen af, hun rechterarm klemt om de muurrand.
Vanboven rukken de Trojanen hele balustrades
en torens stuk: met dat soort wapens willen zij zich in
het laatste uur, nu zij de dood voor ogen zien, verweren.
Ook duwen ze de hoge, goudversierde gevellijst
— voorvaderlijk decor — eraf, en anderen, beneden,
houden de poort bezet, een hechte groep, het zwaard gereed.
Wij voelen nieuwe kracht om het paleis te hulp te komen,
de mannen bij te staan én hun verloren strijd te sterken.

Er was een blinde deur met doorgang aan de achterzijde,
dienend als doorloop naar de rest van Priamus' paleis,
nu onbezet nog; vroeger, toen de stad nog stond, meermalen
een doorgang voor Andromache, als zij alleen of met
haar zoontje Astyanax bij Hectors ouders op bezoek ging.
Via die deur bereik ik dus de geveltop, vanwaar
Trojanen met de moed der wanhoop projectielen werpen.
Wij stormen naar een toren die daar op een hoek van 't dak
zijn top hoog naar de sterren steekt — je kon daar altijd uitzien
over heel Troje tot het scheepskamp van de Grieken toe —
en slaan hem met ons zwaard kapot, juist waar de dakverdieping
zwakkere voegen heeft, om hem vanaf zijn hoge plaats
omlaag te kieperen. Zijn val vormt plotseling een puinslag
vol donderend geraas, die breeduit op de Griekse troepen
terechtkomt. Maar dan nemen anderen hun plaats al in.
Geen steen, niet één soort projectiel blijft nu nog ongeworpen.
Op het bordes vlak voor de voorhal zelf verheft zich Pyrrhus
als overwinnaar, fonkelend van bronzen wapengloed,
gelijk een slang die zich door giftig kruid heeft laten zwellen
en eerst door winterkou omhuld is in zijn aarden hol,
maar dan zijn pantser inruilt; sterk en glanzend en als nieuw
kronkelt hij glibberig tevoorschijn, richt zich op, recht naar
de zon, en laat zijn fijngespleten tong naar buiten flitsen...
Zo nadert hij Periphas, een krachtig man, en met
Automedon, lansdragend wagenmenner van Achilles,
en met de andere Scyriëres tot onder 't dak. Ze werpen
fakkels naar boven. Pyrrhus zelf grijpt naar een bijl en dringt tot
de zware poortdeur door, probeert één lijst met brons en al
uit zijn scharnier te slaan en na een plint ontzet te hebben
sloopt hij het harde hout tot een breed gapend, open raam.
Het woonhuis wordt nu zichtbaar, 'n lange zalenrij ontvouwt zich,
zichtbaar de haard van Priamus en oude koningen.
Daar zien ze ook hun tegenstanders, wachtend bij de deur.
Binnen is het paleis vervuld van kreten en een vrees'lijk
tumult; de hoge middenzalen galmen van het schrille
vrouwengekrijs, dat hoog tot bij de gouden sterren klinkt.
In doodsangst rennen moeders overal door het paleis heen,
klemmen zich aan een deurpost vast, drukken er kussen op...
Pyrrhus, bezield met vaderlijk geweld, stoot door; geen grendel,
geen deurwacht sterk genoeg om hem te stuiten. Zijn geram
ontwricht de deur, de vleugels vallen zonder pin naar voren.
Geweld breekt baan. De Grieken dringen binnen, vellen daar
de eerste tegenstand en vullen alles met soldaten —
nog erger dan wanneer een bruisende rivier de dijken
verbreekt en kolkend al wat op zijn pad komt overstroomt,
een wilde berg die zich op akkers stort en van elk veld
het vee meesleept, met stal en al. — Ik heb met eigen ogen
Pyrrhus zien rondslaan als bezeten, 'k zag de twee Atriden,
zag Hecuba met al haar dochters, en hoe Priamus
zijn zelfontstoken offervuur met eigen bloed bedroop.
Dat vijftigtal vertrekken, rijp voor nieuwe generaties,
die poorten, trots omlijst met oosters goud en wapenbuit,
stortten ineen. Wat nog niet brandde, werd bezet door Grieken.

U vraagt misschien hoe Priamus zijn doodslot heeft ontmoet.
Als hij zijn stad ziet ingenomen en verwoest, de toegang
tot zijn paleis geslecht, de vijand meester aan zijn haard,
wapent de grijsaard zich om niet: het lang ontwende harnas
sluit om zijn oude, beverige schouders; krachteloos
grijpt hij zijn zwaard en stort zich op de vijand om te sterven.
Middenin het paleis, onder het blote hemeldak,
staat een geweldig altaar, overkoepeld door een oude
laurierboom die de huispenaten in zijn schaduw vangt.
Hekuba zoekt hier met haar dochters bij de offertafels
vergeefs haar heil; als duiven vluchtend voor een zwarte storm
zitten zij dicht bijeen, de armen om een beeld geklemd.
Maar als zij Priamus daar ziet, zelf ook gewapend als
een jonge strijder, roept zij: Wat voor heilloos plan bezielt je,
mijn arme man, je zo te wapenen? Waar ga Je heen?
Dit uur vraagt niet meer om verdedigers of jouw soort helpers;
zelfs als mijn Hector ons nu nog kwam bijstaan, hielp dat niet.
Kom nu maar hier. Dit altaar zal ons allemaal beschermen
en anders sterven wij hier samen..." en zo roept ze hem
daar bij zich, haar bejaarde man, op die gewijde zetel.

Maar zie, Poleites, zoon van Priamus, tot nu toe nog
ontsnapt aan Pyrrhus' slachting, vlucht de lange gang door, tussen
pijlen en vijand door; hij overziet de open hof,
wel al gewond. Een woeste Pyrrhus zit hem op de hielen,
belust op bloed, grijpt, grijpt hem vast, zijn lans stoot hem al neer,
zodat Poleites wankelend, vlak voor zijn ouders ogen,
ten slotte neervalt en met stromen bloed het leven laat.
Op dat moment kan Priamus, hoezeer ook hem de doodsgreep
omklemt, zich niet beheersen; woede breekt in woorden los:
"Jouw slechtheid," roept hij, "al jouw boze daden mag de hemel
— zolang de goden nog rechtvaardig neerzien op zulk kwaad — 
vergelden met verdiende wraak, de ware prijs voor iemand
als jij, die mij met eigen oog het doodslot van mijn zoon
laar aanzien en mijn vaderblik besmeurd heeft met zijn sterven.
Je liegt, wanneer je zegt Achilles' zoon te zijn: die trad
zijn vijand Priamus wel anders tegemoet, met schroom voor
een eerlijk smekelingenwoord! Hij gaf mij 't kille lichaam
Deer terug om te begraven in mijn eigen stad."
Zo spreekt de oude en zonder stootkracht slingert hij zijn speer
onhandig weg, zodat die op het dreunend brons direct al
afglijdt en midden aan het schild doelloos blijft bungelen.
Pyrrhus roept terug: "Ga dat dan maar vertellen aan mijn vader,
de zoon van Peleus! E dan maar vertellen aan mijn vader
mijn daden droef n vergeet hem niet te melden dat
mijn daden droef zijn en dat Neoptolemus Achilles
te schande zet! Dit wordt uw dood..." en met dat woord heeft hij
de bange man dwars door de bloedplas van zijn zoon naar 't altaar
gesleept, hem met één hand bij 't haar gepakt en met de ander
zijn blinkend zwaard geheven en tot aan het heft diep in
zijn zij geduwd. Aldus het eind van Priamus' bestaan.
Zijn doodslot was dat hij zijn Troje moest zien branden en
zijn Pergamum vergaan — eens trotse heer van Azië
voor menig land en volk. Zijn machtig overblijfsel rust
daar op de kust, schouders onthoofd, nog slechts een naamloos
lichaam.

En dan, voor 't eerst, komt er een wilde onrust op mij af.
Verbijsterd zie ik in gedachten mijn geliefde vader
terwijl ik naar de koning kijk, die, even oud, zo vrees'lijk
gewond daar ligt te sterven. 'k Zie mijn huis, beroofd, mijn vrouw
Creüsa, die daar achterbleef, denk aan de kleine Julus...
Ik wend mijn hoofd en overzie de mankracht om mij heen:
allen zijn weggevlucht uit wanhoop, zijn omlaag gesprongen
van 't dak of hebben zich ontredderd in het vuur gestort.
Zo sta ik daar, geheel alleen, wanneer mijn blik opeens
Helena treft, die bij de Vestatempel draalt en zich
stil op een donker plekje schuilhoudt. Door de helle vuurgloed
ontdek ik haar, als ik daar rondkijk en mijn terugweg zoek.
Bang voor de haat van Troje, nu dat ligt geveld, maar ook voor
de straf der Grieken en de woede van de man die zij
verlaten had — zij, onheilsbrengster voor haar beide steden —
had zij zich als verschoppeling bij Vesta's haard verstopt.
Een vuur vlamt in mij op, een drift om Trojes ondergang
te straffen en nu ongenadig, wraak op haar te nemen.
"Zal juist die vrouw dan ongedeerd haar vaderland Mycene
en Sparta weerzien? Keren in triomf, als koningin?
Vindt zij haar man en huis straks terug, haar kinderen, haar ouders,
omringd door Phrygische slavinnen en Trojaans gevolg?
Moet dáárvoor Priamus vermoord zijn, Troje in de vlammen
vergaan zijn, ons Dardaans gebied zo vaak met bloed doordrenkt?
Dat niet! Wraak nemen op een vrouw mag weliswaar geen daad zijn
die roem verschaft, nee, zo'n triomf verdient bepaald geen eer,
maar toch zal men mij prijzen dat ik deze vloek vernietigd
en welverdiend gestraft heb. 't Zal mij troosten deze wraaklust
te stillen en de as van onze doden recht te doen..."
Met zulk soort wildspraak ren ik op haar af, vol razerrrij,
maar dan verschijnt aan mij, zo duidelijk als nooit tevoren,
mijn goedertieren moeder, stralend in de duisternis,
vol zuiver licht. Zij toont zich in haar goddelijke wezen
zoals zij in de hemel is, zo mooi, zo groot! Zij houdt
mij tegen bij mijn arm, spreekt dan met rozerode lippen:
"Mijn zoon! Welk groot verdriet jaagt zulke wilde driften op?
War raas je? En waar blijft de zorg die jij ons altijd toonde?
Moer je niet eerst gaan kijken waar je moegeleefde vader,
Anchises, achterbleef? En of je vrouw, Creüsa, leeft en
je kind Ascanius? De Griekse linies sluiten hen
aan alle kanten in, en als mijn zorg die niet gekeerd had
waren zij nu een prooi van vlammen en van Grieks geweld.
Ik zeg je: de gehate schoonheid van die vrouw uit Sparta
is niet de schuld, ook Paris niet: de ongunst van de goden
— de goden! — maakt de macht van Troje met de grond gelijk.
Zie toe, want alle nevel die jouw menselijke blik
nu nog omhult en vaag maakt, en rondom een vochtig duister
doer heersen, laat ik wijken nee, wees niet bevreesd voor wat
je moeders woord is, weiger niet mijn wenken op te volgen.
Ziedaar: die ingestorte bouwsels, al die stenen brokken
op brokken steen, die golven rook vermengd mer gruis en stof.
Daar beukt Neptunus met zijn machtig drietandwapen tegen
muren en fundamenten, schudt hij heel de stad vanaf
de bodem los, En ginds, bij 't Scaeïsch poortgebouw, gaat Juno
heel fanatiek voorop, zij roept haar bondgenotenleger
vanuit het scheepskamp op, vurig en mer geheven zwaard!
En zie, daar achter je, bezit Minerva reeds de top van
de burcht, hel blinkend door haar glans en woeste Gorgoschild,
en zelfs de godenvader geeft de Grieken moed en kracht om
te winnen, zelf zet hij de goden tegen Troje op!
Vlucht snel, mijn zoon, beëindig alle strijd. Ik laat je niet meer
alleen, maar begeleid je veilig naar je vaders huis."

Na deze woorden maakt zij zich weer in het diepe duister
onzichtbaar. Ik ontwaar de Angstverschijningen, die macht
van goden die vijandig zijn aan Troje (...)
Toen heb ik echt heel Ilium ineen zien storten in
een vuurzee, heel Neptunus' Troje was omvergeworpen,
niet anders dan wanneer, hoog op een berg, een oude olm
door ijzer wordt gebeukt — de boeren slaan er met hun bijlen
almaar op in en klieven hem om strijd; de boor dreigt steeds
te vallen, knikt en siddert met zijn blaren, schudt zijn kruin
totdat hij langzaam, murw van zoveel wonden, voor het laatst
diep zucht en met een wild gekraak omlaag stort van de bergtop.

Ik daal weer af, haast me dwars tussen vuur en vijand door,
geleid door Venus: pijlen buigen af en vlammen wijken.
Maar als ik ons familiehuis, die oudvertrouwde woning,
betreed en eerst mijn vader opzoek — want het allereerst
dacht ik hém weg te brengen, hoog de bergen in — wenst hij
niet mee te gaan; nu Troje neerligt, wil hij niet meer leven,
geen ballingschap verduren. "Jullie," zegt hij, "jullie bloed
is jong van jaren, jullie kracht nog stevig en zelfstandig,
gaan jullie maar, vlucht snel! (...)
Als mij door godenwil een langer leven was beschoren,
was ook mijn huis gered. Eén ondergang beleven is mij
meer dan genoeg, k heb mijn gevallen stad zelfs overleefd!
Hier, hier laat ik mijn lichaam rusten. Neem nu afscheid. Ga!
Ik lok de dood gewapend uit; de vijand die mij ombrengt,
toont medeleven, en geen graf te krijgen deert mij niet.
Zo lang al zijn de goden mij vijandig, zinloos rek ik
tnijn jaren, sinds de godenvader, die ook over mensen heerst,
een storm met bliksems naar mij blies en mij met vuur verlamde."
Hij blijft bij wat hij zegt, blijft zitten waar hij zit, en hoe wij
hem onder vele tranen smeken — ik, mijn vrouw Creüsa,
Ascanius, het hele huis — smeken dat hij niet alles
vernietigt mét zichzelf en 't dreigend lot nog erger maakt,
mijn vader weigert, niet bereid van plaats of plan te wijken.
Ik grijp weer naar mijn wapens, roep mismoedig om de dood,
want waar is nog een uitweg? Wat is nu nog goede raad?
"Dacht u dat ik kan weggaan, vader? U hier achterlaten?
Is dit uw vadermond waaruit zo n onheilswoord ontsnapt?
Als dan naar 's hemels wil niets van zo'n grote stad mag resten,
als u dan vastbesloten bent uzelf en al de uwen
bij Trojes val te voegen, staat de deur voor onze dood
al open: Pyrrhus nadert, nat van 't bloed van Priamus;
hij die een zoon vlak voor zijn vader slacht en dan op 't altaar
de vader zelf. Ach moeder Venus, voert u mij door vuur
en pijlen heen om binnen aan mijn eigen haard de vijand
te zien? Ascanius, mijn vader en naast hen Creüsa,
de een in 't bloedspoor van de ander, te zien afgemaakt?
Te wapen, kom! Het laatste uur roept om verloren strijd!
Breng mij weer tegenover Grieken! Laat mij een gevecht zien
als eerst. Vandaag zal geen van ons nog ongewroken sterven!"

Hierop gord ik mijn zwaard weer aan, ik steek mijn arm weer door
de draagriem van mijn schild en wil het huis uit gaan, maar zie
daar houdt mijn vrouw mij bij de drempel tegen, klemt zich vast aan
mijn voeten, tilt de kleine Julus naar zijn vader op:
"Als jij nu weggaat om te sterven —neem ook ons dan mee!
Of, als je rekent op je vechtkunst en nog enig, heil ziet
in strijd, bescherm dit huis dan eerst! Aan wie valt Julus straks
in handen? Of je vader? Of ikzelf, eens toch je vrouw?"
Zo spreekt zij en het hele huis weergalmt nog, van haar klagen
als zich opeens een teken — wonderbaarlijk als het klinkt —
vertoont: daar, tussen onze droeve blikken, onze vader-
en moederhanden zien we hoe een dunne vlammenspits
van Julus' hoofd opsteekt en likkend langs zijn zachte haren,
zonder dat dat hem raakt of pijn doet, om zijn slapen speelt.
Geschrokken, wild van angst, proberen wij de vlammen uit
zijn haar te slaan, het heilig vuur te blussen met rein water;
alleen Anchises richt zijn ogen dankbaar naar de sterren,
strekt dan zijn open handen hemelwaarts voor een gebed:
"O, Jupiter, almachtige vader, als u ooit door smeken
vermurwd wordt — zie naar ons, meer niet, en mocht ons vroom gemoed
dat waard zijn, help ons dan, en geef dit wonderteken kracht!"
De oude man is nauw'lijks uitgesproken of opeens
dreunt er een donderslag van links en door het donker schiet er
een ster de hemel over met een helle sleep van vuur.
Wij volgen haar: zij glijdt hoog over 't dak van onze woning
en duikt dan met een glanzend spoor in Ida's bossen weg,
een heldere baan beschrijvend, als een lange streep, een vore
die licht blijft geven. Heel de omtrek walmt van zwavelrook.
Dan richt mijn vader, nu echt overtuigd, zich naar de hemel
en dankt de goden en hij looft die goddelijke ster.
"Nee, nu geen uitstel meer! Ik ga waar u mij leidt, hier ben ik,
o vaderlandse goden! Hoed mijn huis, behoed mijn kleinzoon!
Dit is uw god'lijk teken, Troje volgt uw godenwil!
Ik geef gehoor en weiger niet meer mee te gaan, mijn zoon."
Aldus zijn woord. De brand die door de stad woedt wordt steeds luider
gehoord, steeds dichterbij verspreidt het vuur een hete gloed.
"Kom dan, mijn beste vader, zet u op mijn rug. Ik reik u
mijn schouders, hier. Die last zal mij niet zwaar zijn. Wat er ook
met ons gebeurt, wij delen één gezamenlijk gevaar en
één lot dat uitkomst biedt aan twee. De kleine Julus moet
mij vergezellen en mijn vrouw moet ons op afstand volgen.
En jullie die in dienst zijn hier, hoor goed naar wat ik zeg:
er is, als je de stad uit komt, een heuvel met een oud,
vrij eenzaam Ceresheiligdom, daarnaast een hoogbejaarde
cipres, reeds lang door onze vrome vaderen vereerd.
Dat is waar wij elkaar straks zien, elk langs zijn eigen pad.
U, vader, neem de godenrelikwieën, de Penaten
van onze stad: ik die zojuist aan zoveel bloed en strijd
ontsnapt ben, mag ze niet in handen nemen, vóórdat water
uit een rivier ze heeft gereinigd" (...)

Aldus spreek ik hen toe. Dan dek ik eerst mijn brede schouders
en rug, reeds half gebukt, met een lichtblonde leeuwenpels
neem draaglast op. De kleine Julus klernmzich vast aan
mijn rechterhand en beent mijn vaderstappen nauw'lijks bij.
Een eind daarachter volgt mijn vrouw. Wij gaan door duistere oorden
en ik, die al die rijd daarvoor geen pijlschot had geducht,
geen enkele saamgebalde Griekse aanval, ben nu angstig
bij elke zucht, ik schrik gespannen op bij elk geluid
uit zorg voor wie ik meeneem, aan mijn hand en op mijn schouders.

Ik ben voorbij de stadspoort, denk dat ik de hele weg
veilig heb afgelegt, als zich opeens het drukke reppen
van voeren voordoet en mijn vader, die hoog uitziet in
de nacht. mij toeroept: "Vlucht, mijn zoon, vlucht snel! Ze zijn dichtbij:
ik zie hun schilden blinken, zie geflits van bronzen wapens!"
Op dat moment vol angst heeft een of andere boze godheid
mij mijn verstand ontroofd, want als ik nu in 't wilde weg
het pad verlaat en afwijk van de mij bekende route—
is mijn Creüsa mij, ocharm, toen door het lot ontrukt?
Heeft zij gewacht? Zich in de weg vergist? Is zij uit moeheid
gaan zitten? 'k Weet het niet. Ik heb haar nergens meer gezien,
maar ook niet omgekeken en haar niet bewust gemist
voordat wij zelf de heuvel van de oude Cerestempel
hadden bereikt. Pas daar, toen allen zich verzameld hadden,
bleek zij de enige die aan de rest, aan man en kind
ontbrak... Wie heb ik niet, verdwaasd, op aarde en in de hemel
vervloekt! Had ik iets wreders tijdens Trojes val beleefd?

Ik laat mijn vrienden zorgen voor Ascanius, Anchises
en de Penaten, laat hen schuilen in een bocht van 't dal,
grijp zelf weer naar mijn blinkend wapentuig en spoed me stadwaarts,
bereid om alles nóg eens mee te maken en opnieuw
heel Troje te doorkruisen met gevaar voor eigen leven.
Eerst kom ik dus weer bij de muur, bij 't donker poortgebouw
waardoor ik was ontvlucht. Nauwkeurig volg ik onze stappen
weer terug en laat mijn blikken zoekend rondgaan door de nacht:
Angst heerst alom, de stilte zelf is even angstaanjagend.
Zo vind ik — want misschien, misschien was zij wel teruggegaan —
mijn huis: de Grieken hadden het bestormd en heel de woning
bezet; terstond ook blaast vraatzuchtig vuur tot aan de nok
met vlammen hoog daarbovenuit, hun hitte woedt ten hemel.
Voort ga ik en bereik de burcht en Priamus' paleis.
Daar, in de onbevolkte gangen van de Junotempel,
zijn Phoenix en de sluwe Odysseus aangesteld als wachters
over de buit. Hier wordt van alle kanten Trojes rijkdom
samengebracht, aan menig brandend heiligdom ontroofd:
altaren van de goden, zware gouden schalen, kleden
die waren losgerukt. En rondom in een lange rij
doodsbange moeders en hun kinderen (...)
Ik heb het zelfs gewaagd om in de nacht haar naam te roepen,
de straat met mijn geluid te vullen; diepbedroefd heb ik
steeds weer, steeds weer en steeds vergeefs "Creüsa!" uitgeschreeuwd.
Al zoekend, wildweg dwalend tussen eindeloze huizen
merk ik opeens haar droevige gestalte op, de schim van
Creüsa zelf, vlak voor me, groter dan ik haar gekend had.
Verbijsterd blijf ik staan, het haar rechtop, mijn stem stokt in
mijn keel. Maar zij spreekt wel en stilt mijn onrust met haar woorden:
"Wat helpt het je, mijn lieve man, je in zo'n dwaas verdriet
te storten? Al wat hier geschiedt, is naar de wens der goden.
Het is jouw lot niet om Creüsa mee te nemen uit
de stad; misschien ook dat Olympus' heerser dat niet toestaat.
Lang is de ballingschap en wijd het zeevlak dat doorploegd
moet worden, maar dan zul je 't land Hesperia bereiken
waar tussen rijkbewerkte velden in Etrurië
de Tiber zachtjes stroomt. Daar wacht een rijk, een koningsdochter
en nieuw geluk. Geen tranen meer om mij, je vrouw Creüsa,
Ik zal geen trotse burcht van Myrmidonen of Dolopen
hoeven te zien en geen slavin van Griekse meesters zijn,
ik, een Trojaanse vrouw, schoondochter van de gouden Venus.
De grote Godenmoeder, Cybele, houdt mij hier bij zich.
Vaarwel dus nu, en blijf ons beider kind veel liefde tonen."
Na deze woorden laat zij mij met al mijn tranen achter,
met al wat ik nog zeggen wil, en wijkt in ijle lucht.
Driemaal heb ik getracht haar vast te grijpen, te omhelzen
driemaal ontglipt haar schimgestalte mijn vergeefse greep,
gelijk een lichte wind of als een snel vervliegend droombeeld.
Zo kom ik dan, laat in de nacht, weer bij mijn tochtgenoten.

Tot mijn verbazing merk ik dat een grote menigte
van nieuwe vluchtelingen daar is toegestroomd, van mannen
én vrouwen, triest maar krachtig volk, vereend in ballingschap,
en overal vandaan, beladen met bezit én wilskracht
om mij te volgen over zee naar welk land ik maar wil.
Ook Lucifer verrijst al boven Ida's hoge bergkam
en brengt de dag aan. Trojes poortgebouwen zijn
nu in 't bezit van Grieken; hoop op hulp is uitgesloten.
Ik ben gegaan, het bergland in, mijn vader op de rug.
